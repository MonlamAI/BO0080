ཞིབ་འཇུག་སྒྱུ་རྩལ།
བསོད་ནམས་ཐག་གཅོད།

ལེའུ་དང་པོ།
ཞིབ་འཇུག ། ཞིབ་འཇུག་པ། ཀློག་པ་པོ།

ཞིབ་འཇུག་སུ་ལ་དགོས་སམ་ཞེ་ན། ཞིབ་འཇུག་བྱེད་ཤེས་པ་ལ་ཞིབ་འཇུག་ཆེད་ལས་པ་ཞིག་དགོས་པའི་ངེས་པ་མེད།
དོན་དངོས་ཐོག་ཞིབ་འཇུག་ནི། གྲུབ་འབྲས་ལྡན་པའི་སྐྱེ་བོ་ཞིག་ཏུ་འགྱུར་བའི་ཆ་རྐྱེན་གལ་འགངས་ཆེན་པོ་ཞིག་རེད།
བརྡ་འཕྲིན་གྱི་དུས་རབས་འདིར་གནས་ཚུལ་མཁོ་བསྡུ་བྱེད་ཤེས་པའི་ཆེད་དུ་ཞིབ་འཇུག་དགོས་པ་ཙམ་དུ་མ་ཟད། གནས་
ཚུལ་དེ་དག་གི་རིན་ཐང་ལ་ཇི་ལྟར་དབྱེ་ཞིབ་བྱེད་པ་དང༌། དོན་དག་རྣམས་ཁ་གསལ་པོ་དང་ནོར་འཛོལ་མེད་པའི་ཐོག་
ནས་བརྗོད་ཐུབ་པ་སྐྲུན་པའི་ཆེད་དུ་ཞིབ་འཇུག་དགོས། དེ་བཞིན་ནམ་རྒྱུན་བདེན་པ་མིན་པའི་གནས་ཚུལ་ལ་ཁ་གཏད་
གཅོག་པའི་ཆེད་དུ་ཞིབ་འཇུག་གལ་ཆེ། ལས་རིགས་གང་རུང་ཞིག་གི་ནང་གྲུབ་འབྲས་ལྡན་པའི་ཆེད་མཁས་པ་ཞིག་བྱེད་
པར་ཞིབ་འཇུག་གི་འཇོན་ཐང་དེ་ངེས་པར་དུ་དགོས།
ཞིབ་འཇུག་སློབ་མ་ཞིག་ལ། ཞིབ་འཇུག་བྱེད་ཚུལ་ལ་སྦྱོང་བརྡར་ཡོད་ན། གནས་ཚུལ་དབྱེ་ཞིབ་སོགས་ཀྱི་ཆེད་དུ་
ཕན་ཞིང་མ་འོང་བའི་ཆེད་དུ་ཕན་རླབས་ཡོད་པ་ཞིག་ཏུ་འགྱུར་ངེས། དེས་ན། ཞིབ་འཇུག་བྱེད་པའི་རྒྱུ་མཚན་དང་པོ། ཞིབ་
འཇུག་སྦྱོང་བརྡར་ལ་བརྟེན་ནས་རང་ངོས་ནས་གཞན་གྱི་ཞིབ་འཇུག་རྩོམ་ཡིག་ཀློག་སྐབས་གདམ་ཀ་གཞན་ལ་མེད་པའི་
གནད་དོན་གོ་རྟོགས་དང༌། དེ་ལ་དཔྱད་ཞིབ་སྒྱུ་རྩལ་དམིགས་བསལ་བ་ཡོང་བར་ཕན་ཐོགས་ཡོད།
གཉིས་པ། རང་ཉིད་ཞིབ་འཇུག་གི་ལས་དོན་ནང་དངོས་སུ་ཞུགས་སྐབས། གཞན་གྱི་ཞིབ་འཇུག་ལས་དངོས་ཡོད་
གནས་ཚུལ་ཡིན་མིན་ཞིབ་ཏུ་ཤེས་ཐུབ་པ་དང་།ནོར་འཁྲུལ་ཅན་ཡིན་མིན་གྱི་བདེན་དཔང་བྱེད་ཐུབ་པ། ཞིབ་འཇུག་ཚད་
ལྡན་རྣམས་ལ་རིན་ཐང་སྤྲོད་ཚུལ་ཤེས་པར་འགྱུར།
གསུམ་པ། ཞིབ་འཇུག་བྱེད་པའི་རྒྱུ་མཚན་གཞན་ཞིག་ནི། གནད་དོན་མགོ་རྙོག་སེལ་བ་ལས་ཐོབ་པའི་བདེ་སྣང་
གི་ཚོར་བ་ཐོབ་པའི་ཆེད་དུ་དང་། བྱ་དངོས་གང་ཞིག་གཞན་གྱིས་མ་ཤེས་པའི་གནད་དོན་ཞིག་གསར་དུ་རྙེད་རྒྱུ་ཁོ་ནའི་
ཆེད་ཡིན་པར་འདོད་མཁན་ཡང་ཡོད།
ཞིབ་འཇུག་ལས་འཆར་ཞིག་འགོ་འཛུགས་བྱེད་པ་ལ། ཞིབ་འཇུག་གི་བརྗོད་གཞི་ཞིག་གང་ནས་རྙེད་དམ། དེའི་
ཐོག་རིག་པ་རྩེ་གཅིག་ཏུ་ཇི་ལྟར་སྒྲིམ་མམ། བརྗོད་གཞི་དེའི་སྐོར་གྱི་གནས་ཚུལ་གང་ནས་རྙེད་དམ། རྙེད་ན་ཇི་ལྟར་བེད་
སྤྱོད་གཏོང་དགོས་སམ་སོགས་རེད། ཞིབ་འཇུག་དཔྱད་རྩོམ་ཇི་ལྟར་འབྲི་བའམ། འཆར་གཞི་དང་ལྡན་པའི་ལས་དོན་སྤེལ་
ཐུབ་པ་ལ། རང་ཉིད་ཀྱི་དཔྱད་རྩོམ་ཀློག་པ་པོ་དག་གིས་རྩོམ་ཤོག་གི་མཐའ་བསྡོམས་ནང༌། ཅི་ཞིག་འཚོལ་གྱི་ཡོད་པ་ཇི་ལྟ་
བ་བཞིན་ཤེས་པ་དང་། ཇི་ལྟར་བྱས་ནས་ཁོང་ཚོར་དེ་དག་རྙེད་པའི་ཐབས་ལམ་བསྐྲུན་ཐུབ་པ་ཡིན། ཞེས་སོགས་ཀྱི་དྲི་བ་
རྣམས་ལ་ལན་འདེབས་དང་བཅས་ལེའུ་དང་པོའི་ནང་ཞིབ་འཇུག་ལས་འཆར་ཐོག་མ་འགོ་འཛུགས་བྱེད་མཁན་རྣམས་
ཀྱིས་བསམ་བློ་ནན་ཏན་གཏོང་དགོས་པའི་གནད་དོན་ཁག་གི་སྐོར་གླེང་སློང་བྱས་ཡོད།
ཞིབ་འཇུག་ལས་འཆར་ནི། ཞིབ་འཇུག་པ་རང་ཉིད་ཁེར་རྐྱང་གིས་བསྒྲུབ་པའི་ལས་དོན་ཞིག་མ་ཡིན་པར། ཀློག་པ་
པོ་རྣམས་དང་འབྲེལ་ལམ་ཟབ་པོ་བཟོ་བའི་སྒོ་ནས་འཇུག་དགོས་པའི་ལས་འཆར་ཞིག་ཡིན་པས། ཞིབ་འཇུག་རྩོམ་ཤོག་
འབྲི་ཐབས་དམིགས་བསལ་བ་ཡོང་བ་ལ་ཀློག་པ་པོའི་རྩོམ་ཤོག་དེ་ཇི་ལྟར་བེད་སྤྱོད་གཏོང་བའི་རེ་བ་བྱེད་དོན་ཤེས་དགོས།
རང་ཉིད་ཅིའི་ཕྱིར་ཁོ་ཚོའི་དཔེ་དེབ་ཀློག་པ་པོར་འགྱུར་དགོས་པ་དང་། ཡང་ན། ཀློག་པ་པོ་ཁོ་ཚོ་ཅིའི་ཕྱིར་ཁྱེད་ཀྱི་དཔེ་དེབ་
ཀློག་པ་པོ་རུ་འགྱུར་དགོས་པ་དང་། ཀློག་པ་པོ་རྣམས་ཞིབ་འཇུག་པའི་གནས་ཚུལ་གྱི་འབྱུང་ཁུངས་ཅིའི་ཕྱིར་ཡིན་པ་དང༌།
དེ་དག་དང་ལྷན་དུ་གླེང་མོལ་བྱས་ནས་ཇི་ལྟར་ཞིབ་འཇུག་ལས་འཆར་བསྒྲུབ་ཀྱི་ཡོད་པའི་ངོས་འཛིན་དང་རྒྱུ་མཚན་སྐོར་
ས་བཅད་དང་པོ་དང་གཉིས་པའི་ནང་བསྟན་ཡོད།
ཞིབ་འཇུག་ཅེས་པ་དེ་ཅི་ཞིག་ཡིན། ཞིབ་འཇུག་ལས་ཀར་དངོས་སུ་འཇུག་པ་ལ་ཐོག་མར་གལ་གནད་ཤིན་ཏུ་ཆེ་
བ་ཞིག་ནི། ཞིབ་འཇུག་ཅེས་པ་དེ་ཅི་ཞིག་ཡིན་ཞེས་པའི་དྲི་བའི་ལན་ཤེས་དགོས་ལ། སྤྱིར་ཞིབ་འཇུག་ལ་སྡེ་ཚན་བྱེ་བྲག་
པ་ཁག་མི་འདྲ་བ་གཙོ་བོ་ནི་གཉིས་ཏེ། དངོས་ཡོད་ལག་བསྟར་ཞིབ་འཇུག་སྡེ་ཚན་དང༌། ཞིབ་འཇུག་རྐྱང་པའི་སྡེ་ཚན་
བཅས་གཉིས་ཡིན། དང་པོ་ལག་བསྟར་ཞིབ་འཇུག་གྲས་སུ་ཚན་རིག་ཞིབ་འཇུག་ཁག་འདུས་ལ། ཕྱི་མ་ཞིབ་འཇུག་རྐྱང་
པའི་གྲས་སུ་ལྟ་གྲུབ་ཀྱི་རྣམ་གཞག་གམ་རྩ་འཛིན་ཞིབ་འཇུག་རྣམས་འདུས། སྐབས་དོན་ཞིབ་འཇུག་སྒྱུ་རྩལ་གྱི་དཔེ་དེབ་
དེའི་བརྗོད་བྱ་ཡང་ཞིབ་འཇུག་རྐྱང་པའི་ཁོངས་སུ་གཏོགས་ལ། ཞིབ་འཇུག་རྐྱང་པ་ལའང་སྡེ་ཚན་བྱེ་བྲག་པ་མང་པོ་ཡོད་
དེ། ལྟ་གྲུབ་རིག་པའི་ཞིབ་འཇུག །ལོ་རྒྱུས་རིག་པའི་ཞིབ་འཇུག །མི་ཆོས་རིག་པའི་ཞིབ་འཇུག །བརྡ་སྤྲོད་རིག་པའི་ཞིབ་
འཇུག་སོགས་ཤིན་ཏུ་མང་པོ་ཡོད།
ཆེད་ལས་ཞིབ་འཇུག་སྡེ་ཚན་སྣ་མང་ཡོད་པ་བཞིན། ཞིབ་འཇུག་སྡེ་ཚན་རེ་རེར་ཐུན་མིན་གྱི་ཁྱད་ཆོས་མི་འདྲ་བ་
རེ་སྟོན་པའི་ཞིབ་འཇུག་རིག་པའང་མི་འདྲ་བ་སོ་སོར་ཡོད་པས། གཞུང་ལུགས་གཅིག་གི་ནང་ཞིབ་འཇུག་རིག་པའི་རྣམ་
གཞག་ཐམས་ཅད་བརྗོད་ཀྱིས་མི་ལང་མོད། ཞིབ་འཇུག་སྒྱུ་རྩལ་གྱི་དཔེ་དེབ་འདི་ནི། ཞིབ་འཇུག་རྐྱང་པར་ཉེ་བར་མཁོ་
བའི་རིག་པ་ཀུན་གྱི་ཐུན་མོང་གི་རྣམ་གཞག་གཙོ་འཛིན་ནམ་ཁྱད་ཆོས་གཏན་ལ་འབེབས་བྱེད་ཀྱི་གཞུང་ལུགས་ཤིག་ཡིན།
དེབ་འདིའི་ནང་ཞིབ་འཇུག་ཅེས་པ་ནི། “གནད་དོན་ཞིག་སེལ་ཐབས་བྱེད་པའི་ཆེད་དང་ཐག་གཅོད་བྱེད་པའི་ཆེད་དུ་གནད་
དོན་དེའི་དྲི་བར་ལན་རྙེད་པའི་ཕྱིར། གནས་ཚུལ་འཚོལ་བསྡུ་བྱེད་པའི་བརྒྱུད་རིམ་ཞིག་ལ་ཞིབ་འཇུག་ཅེས་བརྗོད།” གང་
ལྟར་དཔྱད་གཞིའི་ཡིག་ཚགས་ཁག་ལ་ཞིབ་ཚགས་པོའི་སློབ་སྦྱོང་བྱེད་པ་དང༌། བརྟག་དཔྱད་བྱེད་པའི་བརྒྱུད་རིམ་ལ་
བརྟེན་ནས་སྔར་མེད་ཤེས་ཡོན་གསར་གཏོད་བྱེད་པའི་ཆེད་དུ་དང༌། བདེན་དངོས་ཀྱི་གྲུབ་དོན་རྙེད་པར་བྱེད་པའི་ཐབས་
་ཞིག་ལ་ཞིབ་འཇུག་ཅེས་བརྗོད། ཞིབ་འཇུག་ནི་ཆེད་ལས་བྱ་བ་གཞན་དང་མི་འདྲ་བར་ངེས་པར་དུ་ཡིག་ཐོག་ཏུ་བྲིས་
པའི་ཐོག་ནས་བསམ་བློ་གོང་འཕེལ་དུ་གཏོང་དགོས་པའི་སྒྱུ་རྩལ་ཞིག་ཡིན།
ས་བཅད་དང་པོ། ཞིབ་འཇུག་གི་བེད་སྤྱོད། གཞུང་གཉེར་དང་སྒེར་གཉེར།
འོ་ན། ཞིབ་འཇུག་གི་དཔྱད་རྩོམ་འབྲི་བར་ཇི་ལྟར་བསམ་བློ་གཏོང་དགོས་ཟེར་ན། ཞིབ་འཇུག་གི་ལས་ཀར་ཡང་དག་པར་
འཇུག་ཐུབ་པ་ལ་ཆ་རྐྱེན་ངེས་པར་འཛོམས་དགོས་པ་ནི། ཞིབ་འཇུག་གི་བརྗོད་གཞི་དང་དྲི་བ། དཀའ་གནད་དང་དེ་སེལ་
བར་བྱེད་པའི་དགག་སྒྲུབ་ཀྱི་རིགས་པ། སྒྲུབ་བྱེད་ཀྱི་དཔང་རྟགས་ཁུངས་སྐྱེལ་དང༌། སྒྲུབ་བྱེད་འཐད་ལྡན་ནམ་ཁྱབ་པ་
ཡོད་པར་སྒྲུབ་བྱེད་ཀྱི་རིགས་ལམ་བཅས་བློ་ལ་གསལ་པོ་འཆར་དགོས། ནང་དོན་དེ་དག་ལ་རྒྱུས་ལོན་ལེགས་པོ་ཡོང་
བའི་ཆེད་དུ་འབྲི་ན་མནོ་བསམ་གཏོང་དགོས་པ་དང་། ཞིབ་འཇུག་ལས་འཆར་ལ་གྲུབ་འབྲས་བཟང་པོ་གདོན་ཐུབ་པ་ལ།
ངེས་པར་དུ་ཞིབ་འཇུག་བརྒྱུད་རིམ་དེ་ཞིབ་ཚགས་པོ་དང་ནོར་འཁྲུལ་མེད་པའི་ཐོག་ནས་རང་གི་ཡིད་ལ་གསལ་པོར་
འཆར་བའི་སྒོ་ནས་དྲན་དགོས་ཤིང༌། དེའི་ཆེད་དུ་འབྲི་དགོས། ཞིབ་འཇུག་གི་བརྒྱུད་རིམ་རེ་རེ་དང་དེ་དག་གི་ནང་ཚན་གྱི་
ཆ་ཤས་རྣམ་གཞག་སོ་སོར་མ་འཛིངས་པར་ཤེས་རྟོགས་ཇེ་གསལ་དུ་ཡོང་བའི་ཆེད་དུ་འབྲི་བ་དང༌། ཞིབ་འཇུག་དང་
འབྲེལ་བའི་སྐོར་ལ་རང་ཉིད་ཀྱི་བསམ་བློ་གཏོང་སྟངས་གསལ་མི་གསལ་དང༌། རྒྱུ་མཚན་ལྡན་དང་མི་ལྡན། དངོས་པོའི་
གནས་ཚུལ་དང་མཐུན་དང་མི་མཐུན་སོགས་དབྱེ་ཞིབ་བྱེད་པའི་ནུས་པ་གོང་འཕེལ་དུ་གཏོང་བ་བཅས་ཀྱི་ཆེད་དུ་འབྲི་བ་
སོགས་དགོས་པ་མང་པོ་ཡོད།
རྩོམ་ཡིག་ག་ཚོད་མང་པོ་བྲིས་པ་དེ་ཙམ་གྱིས་རྩོམ་ཡིག་སྒྱུ་རྩལ་དང༌། ཞིབ་འཇུག་སྙན་ཐོའི་སྤུས་ཚད་ཇེ་མཐོར་
འགྲོ་བས་ཀློག་པ་པོའི་གནས་ཚད་ཀྱང་རང་བཞིན་གྱིས་ཇེ་མཐོར་འགྲོ་བ་ཡིན། དེ་བཞིན་རྩོམ་ཡིག་འབྲི་བ་ནི། སློབ་སྦྱོང་
དང་བསམ་གཞིག །ཤེས་རྟོགས་ཀྱི་ཆ་ཤས་གལ་ཆེན་པོ་ཞིག་ལ་ངོས་འཛིན་བྱེད། འོན་ཀྱང་། རང་ཉིད་ཀྱི་འདོད་མོས་ལྟར་
ཞིབ་འཇུག་རྩོམ་ཤོག་འབྲི་མི་ཆོག་པར་ཅིའི་ཕྱིར་དཔྱད་རྩོམ་ཀྱི་འགྲོ་ལུགས་སྒྲུབ་དགོས་པ་ཡིན་ནམ། ཅིའི་ཕྱིར་ཞིབ་
འཇུག་ཚོགས་སྡེ་ཞིག་གི་བཀོད་མངགས་ལྟར་འབྲི་དགོས་པ་རེད་དམ། རང་ཉིད་ཚོགས་སྡེ་དེའི་ནང་ཞུགས་འདོད་མེད་
ཀྱང་། ཁོ་ཚོས་གསར་གཏོད་ཅི་ཡང་མ་བྱས་པའི་ལུགས་སྲོལ་དང་བསྟུན་དགོས་དོན་གང་ཡིན་ནམ་སོགས་བསམ་སྲིད།
སེམས་ཁྲལ་དེ་དག་ནི་རྒྱུ་མཚན་དང་ལྡན་པ་ཞིག་རེད། འོན་ཀྱང༌། ཞིབ་འཇུག་གི་སྙན་ཐོ་ལེགས་པར་སྦྱངས་པའི་
སྐབས་སུ། རང་ཉིད་ཀྱི་ངོ་བོའམ་ཁྱད་ཆོས་བརླག་གི་རེད་བསམ་ན་ཅིའི་ཕྱིར་ནོར་འཁྲུལ་རེད་དམ། ཞིབ་འཇུག་སྦྱངས་ན་
ཁྱེད་ཀྱི་བསམ་བློ་གཏོང་སྟངས་ལ་འགྱུར་བ་ཇི་ལྟར་གཏོང་གི་རེད། འོན་ཀྱང༌། ཞིབ་འཇུག་གི་རྩོམ་ཤོག་འབྲི་བ་ནི། ཅིའི་
ཕྱིར་ཀློག་པ་པོའི་ཆེད་དུ་དང་ཀློག་པ་པོའི་ལྷན་དུ་བསམ་བློ་གཏོང་བ་དེ་ཡིན། ཀློག་པ་པོའི་རེ་བ་ལྟར་ཞིབ་འཇུག་གི་སྙན་ཐོ་
འབྲི་སྟངས་སྦྱངས་པའི་རྒྱུ་མཚན་གལ་ཆེ་ཤོས་ནི། གཞན་གྱི་ཆེད་རྩོམ་ཡིག་འབྲི་སྐབས། རང་ཉིད་གཅིག་པོའི་འདོད་པའི་
ཆེད་དུ་འབྲི་བ་ལས་ལྷག་པའི་གནོན་ཤུགས་སམ། འགན་ཁུར་གྱི་བསམ་པ་ཆེན་པོ་ཅིའི་ཕྱིར་སླེབས་ཀྱི་ཡོད། དེ་འོང་བ་ལ་
ཕན་རླབས་ཅི་ཞིག་ཡོད། ཀློག་པ་པོ་རྣམས་ནས་དོགས་འདྲི་དང་གནད་འགག་ཆེ་བའི་དྲི་བ་གཏོང་སྲིད་པར་ཇི་ལྟར་སྔོན་
དཔག་བྱས་ནས་ཞིབ་འཇུག་ལས་དོན་གང་ཡིན་མིན་ལ་གོ་རྟོགས་ཅིའི་ཕྱིར་ཐོབ་པ་སྟེ། ཇི་ལྟར་བདེན་དཔང་གི་རིན་ཐང་
དབྱེ་ཞིབ་བྱས་ཡོད་དམ། ཡང་ན། ཅིའི་ཕྱིར་གནས་ཚུལ་དེ་སྐབས་དོན་དང་འབྲེལ་བ་འདུག་བསམ་པ་ཡིན་ནམ། འཆར་
སྒོ་གང་ཞིག་བླངས་ཡོད་པ་དང་གང་ཞིག་དོར་བ་ཡིན་ནམ་སོགས་ཡིན།
གཞན་གྱི་ཆེད་དུ་རྩོམ་ཡིག་འབྲི་ནི། གཞན་དང་ལྷན་དུ་འཚོལ་སྙེག་བྱེད་པ་དང་། རྒྱ་བསྐྱེད་བྱེད་པ། མཉམ་ལས་
བྱེད་པའི་སྒོ་ནས་ཤེས་རྟོགས་ཆ་ཚང་བ་བྱེད་ཐུབ། གཞན་གྱི་ཆེད་དུ་བསམ་བློ་གཏོང་བ་ནི་གཟབ་གཟབ་དང་། དོན་སྙིང་
ཡོད་པ། རྣམ་དཔྱོད་ལྡན་པ་བཅས་ཡིན། མདོར་བསྡུས་ནས་བཤད་ན། ཕལ་བའི་བསམ་བློ་གཏོང་སྟངས་ཀྱི་རིགས་མ་
ཡིན་པར་བསམ་གཞིག་གམ་རྣམ་དཔྱོད་དང་ལྡན་པའི་རིགས་ཡིན། ཞིབ་འཇུག་པ་ལ་དོ་སྣང་བྱེད་པའི་བརྗོད་གཞི་ཞིག་
རྙེད་པ་ཡིན་ན། ཤེས་འདོད་པའི་གནད་དོན་དེ་ལ་དྲི་བ་གཏོང་རྒྱུ་དང་། དེ་ནས་གང་ནུས་ཀྱི་ལན་འདེབས་ཤིག་འཚོལ་རྒྱུ།
དེ་བཞིན་ལས་འཆར་ལ་ཡིད་དབང་འཕྲོག་པའི་གསང་གནས་དེ་སེལ་བའི་འབད་བརྩོན་བྱས་པར་བྱ་དགའ་ཆེན་པོ་ཐོབ་ཀྱི་རེད།
ཞིབ་འཇུག་གྲུབ་འབྲས་ལྡན་པ་ཞིག་ཡོང་བར། རང་ཉིད་ཀྱི་བྱེད་འདོད་ཀྱི་དང་ཞེན་བརྟན་པོ་ལས་ལྷག་པའི་མཐུན་
རྐྱེན་གཞན་ཞིག་མེད་ལ། སྙན་ཐོ་གྲུབ་འབྲས་ལྡན་པ་འདོན་སྤེལ་བྱེད་པའམ། ཡང་ན། གྲུབ་འབྲས་མི་ལྡན་ཡང་དེའི་ཆེད་
དུ་རྒྱུ་མཚན་བསམ་གཞིག་བྱེད་པ་ལས་ལྷག་པའི་སློབ་དཔོན་ཞིག་མེད། འབྲི་བ་ནི་བསམ་བློ་གཏོང་བ་དེ་ཡིན་པས།
མདོར་ན། རྩོམ་ཡིག་ག་ཚོད་མང་བ་བྲིས་པ་དེ་ཙམ་གྱིས་ཞིབ་འཇུག་རྩོམ་ཤོག་གི་སྤུས་ཚད་ཇེ་མཐོར་འགྲོ་ཞིང་། རྩོམ་
རིག་སྒྱུ་རྩལ་ཡང་དེ་ལས་འཕེལ་རྒྱས་སུ་འགྲོ་ནུས་པ་ཡིན། ཞིབ་འཇུག་རིག་པའི་རྣམ་གཞག་ལ་ཉམས་མྱོང་གི་གོ་རྟོགས་
ཟབ་པ་དང༌། གདེང་ཚོད་ཀྱང་འབྲི་རྩལ་ལས་ཇི་ལྟར་འཕེལ་བའི་སྐོར་ས་བཅད་གཉིས་པའི་ནང་བགྲོ་གླེང་བྱས་ཡོད།
ས་བཅད་གཉིས་པ། ཀློག་པ་པོ་རྣམས་ལ་འབྲེལ་ལམ་མཐུད་ཚུལ། ཞིབ་འཇུག་པ་དང་ཀློག་པ་པོས་ལས་བགོས་བྱེད་པ།
ཞིབ་འཇུག་ལས་འཆར་ནི་རང་ཉིད་ཁེར་རྐྱང་གིས་བསྒྲུབ་པའི་ལས་དོན་ཞིག་མིན། རྩོམ་ཤོག་ཡག་པོ་ཇི་ཙམ་བྲིས་ཡོད་
ཀྱང༌། ཀློག་མཁན་མང་པོ་མེད་པའི་ཞིབ་འཇུག་རྩོམ་ཤོག་ལ་བརྩི་མཐོང་དང་འགྲོ་དོན་ཆུང་བ་ནི་ཀུན་གྱི་ཤེས་གསལ་རེད།
ཞིབ་འཇུག་པ་ཡིན་པའི་ལས་སྒོ་གཙོ་བོ་གསུམ་སྟེ། གནས་ཚུལ་གསར་པ་དང་བློ་སྐྱེད་སྤྲོད་པ་ཞིག་རྙེད་པ་དང་། དངོས་
ཡོད་གནད་དོན་ཞིག་སེལ་བར་བྱེད་པའི་ཐབས་ལམ་ཞིག་རྙེད་པ། གལ་གནད་ཆེ་བའི་དྲི་བ་ཞིག་གི་ལན་རྙེད་པའི་ཆེད་དུ་
ཡིན་པ་བཅས་གསུམ་དུ་འདུས་ལ། ཞིབ་འཇུག་པས་ལས་འགན་དེ་དག་ལེགས་གྲུབ་ཡོང་བ་ནི། ཀློག་པ་པོའི་བསམ་
གཞིག་དང་རེ་འདུན་གསལ་པོར་ཤེས་རྟོགས་ཡོད་པའི་ཐོག་ནས་རྩོམ་ཤོག་སྤེལ་ཐུབ་པ་དགོས།
ཀློག་པ་པོས་བསམ་བློའི་རེ་འདུན་ངོས་འཛིན་ཐུབ་པ་ལ། ཀློག་པ་པོའི་ལས་བགོས་གང་ཡིན་ངོས་འཛིན་བྱེད་ཐུབ་
པ་དང༌། དེ་དག་ཇི་ལྟར་སྒྲུབ་དགོས་ལུགས་ཞིབ་འཇུག་པའི་ཡིད་ལ་གསལ་པོར་འཆར་དགོས་པ་གལ་ཆེ། ཀློག་པ་པོ་
རྣམས་ཀྱི་ལས་བགོས་གཙོ་བོ་རྣམས་ཅི་ཞིག་སྟེ། ཞིབ་འཇུག་མི་སྣ་རང་ཉིད་ཀྱི་ཞིབ་འཇུག་གི་ལས་ལ་སྤྲོ་སྣང་ཇི་ལྟར་སྐྱེ་
རུ་འཇུག་པར་བྱེད། ཞིབ་འཇུག་པར་ཇི་ལྟར་ལག་བསྟར་རུང་བའི་གནད་དོན་ཐག་གཅོད་ཐོག་རམ་འདེགས་བྱེད་དམ།
ཞིབ་འཇུག་པར་ཇི་ལྟར་གནད་དོན་ཐོག་གོ་རྟོགས་ཟབ་པ་དང་རྒྱ་ཆེ་བ་ཡོང་བར་རམ་འདེགས་བྱེད།
ཞིབ་འཇུག་པའི་བློ་ལ་ཀློག་པ་པོས་ལས་བགོས་གང་ཡིན་གསལ་པོ་མ་འཆར་ན། ཞིབ་འཇུག་བརྒྱུད་རིམ་ལས་
ཆེད་རྩོམ་ཡང་དག་པ་ཞིག་སྤེལ་ཐུབ་པའི་ནུས་པ་འོང་ཐབས་ཅིའི་ཕྱིར་མེད། ལྷག་པར་དུ་ཀློག་པ་པོ་རྣམས་ནས་ཞིབ་
འཇུག་གི་གྲུབ་དོན་དམིགས་བསལ་བ་བེད་སྤྱོད་གཏོང་བའི་རེ་བ་ཅི་འདྲ་བྱེད་དམ། རེ་བ་དེ་དག་བྱེད་དགོས་དོན་ཅི་ཞིག་
ཡིན་ནམ། ཀློག་པ་པོ་རྣམས་ཀྱིས་བྲིས་པའི་ཞིབ་འཇུག་དཔེ་དེབ་རྣམས་ངེས་པར་དུ་དཔེ་ཀློག་དགོས་པའི་རྒྱུ་མཚན་ཅི་
ཡིན་ནམ། ཡང་ན། ཀློག་པ་པོ་དང་ལྷན་དུ་ཇི་ལྟར་གླེང་མོལ་བྱས་ནས་ཞིབ་འཇུག་གི་ལས་དོན་ཅིའི་ཕྱིར་བསྒྲུབ་དགོས་
སམ། ཀློག་པ་པོ་དང་ལྷན་དུ་བགྲོ་གླེང་བྱས་པའི་སྒོ་ནས་རང་ཉིད་ཀྱི་ཞིབ་འཇུག་ལ་ངོས་འཛིན་དང་ཆེ་མཐོང་ཇི་ལྟར་ཡོང་
བ་བྱེད་དགོས་སམ། དྲི་བ་གནད་འགག་ཅན་རྣམས་ལ་ལན་འདེབས་ཡང་དག་པ་ཤེས་པའི་ཐོག་ཞིབ་འཇུག་རྩོམ་ཡིག་འབྲི་
དགོས་པས། ས་བཅད་གཉིས་པའི་ནང་ཞིབ་འཇུག་པ་ཞིག་ཡིན་པའི་ཆ་ནས་ཀློག་པ་པོ་རྣམས་ཀྱི་གཤིས་ཀ་རྒྱས་ཆ་
ལེགས་པར་ལོན་པའི་ཆེད་དུ། དྲི་བ་དེ་དག་གི་ལན་འདེབས་ཅི་ཡིན་བགྲོ་གླེང་བྱས་ཡོད།
དེ་བཞིན་ཞིབ་འཇུག་ལས་འཆར་འགོ་འཛུགས་མ་བྱས་པའི་སྔོན་དུ། རང་ཉིད་ཀྱི་ཀློག་པ་པོའི་སྐོར་ལ་བསམ་བློ་
གཏོང་དགོས་ཚུལ་སོགས་འགྲེལ་བརྗོད་བྱས་ཡོད། ཀློག་པ་པོ་དང་འབྲེལ་མཐུད་བཟང་པོ་བྱེད་མི་ཤེས་པའི་དཀའ་ངལ་དེ་
ནི། མཚམས་རེར་ཉམས་མྱོང་ཅན་གྱི་ཞིབ་འཇུག་པ་ཚོས་ཀྱང་གདོང་ལེན་བྱེད་དགོས་པའི་དཀའ་ངལ་ཞིག་སྟེ། དཔྱད་
རྩོམ་ལས་འཆར་དང་ཟིན་བྲིས་འགོད་སྐབས། ཀློག་པ་པོའི་དགོས་མཁོ་གང་ཡིན་མིན་གྱི་དབྱེ་བ་དང༌། དེ་དག་གི་དོགས་
འདྲི་དང་དགག་པ། བསམ་ཚུལ་མི་འདྲ་བ་ཅི་རིགས་ཤིག་ཡོད་མེད་རང་ཉིད་ཀྱི་བསམ་བློའི་ནང་སྔོན་དཔག་བྱེད་མི་ཐུབ་པ་
དང་། མི་འཆར་བའི་དཀའ་ངལ་དེ་ནི་ལས་དང་པོ་བའི་ཞིབ་འཇུག་པ་ཙམ་མིན་པར་ཆེད་མཁས་ཞིབ་འཇུག་མི་སྣ་ལའང་
འབྱུང་གི་ཡོད། ཀློག་པ་པོ་དང་འབྲེལ་བ་དམ་ཟབ་བཟོ་མི་ཐུབ་པའི་དཀའ་ངལ་དེ་ཞིབ་འཇུག་པའི་ངོས་ནས་ངེས་པར་དུ་
སེལ་ཐུབ་པ་དགོས།
སྤྲོ་སྣང་གི་ཆེད་ཞིབ་འཇུག་རྩོམ་ཤོག་ཀློག་མཁན་ནི། ཉུང་ཤོས་ཤིག་མ་གཏོགས་མེད། དེས་ན་ཀློག་པ་པོ་དང་
འབྲེལ་ལམ་གསར་པ་ཞིག་བསྐྲུན་ཐོག །རང་ཉིད་ཀྱི་རྩོམ་ཡིག་ལ་ཁོང་ཚོས་དོ་སྣང་སླེབས་ཐུབ་པ་བྱེད་རྒྱུ་དང༌། དེ་སླེབ་པ་
ལ་རྒྱུ་མཚན་ཞིག་མཐོང་དུ་འཇུག་དགོས་རྒྱུ་གལ་ཆེ། མདོར་ན། ཀློག་པ་པོ་དང་ལྷན་དུ་གླེང་མོལ་བྱེད་པའི་ཐོག་ནས་ཞིབ་
འཇུག་གི་ལས་ལ་འཇུག་དགོས་པ་དང༌། དེ་འདྲའི་ཞིབ་འཇུག་གི་ལས་འཆར་ནི། གྲུབ་འབྲས་དང་ཆེ་མཐོང་ལྡན་པ་ཞིག་ཏུ་འགྱུར་ངེས་ཡིན།

ལེའུ་གཉིས་པ། དྲི་བ་འདྲི་བ་དང་། ལན་འཚོལ་བ།

ལེའུ་གཉིས་པའི་ནང༌། ཞིབ་འཇུག་ལས་འཆར་གྱི་སྒྲོམ་གཞི་བཟོ་སྟངས་དང་ཡར་རྒྱས་གཏོང་ཕྱོགས་སྐོར་གླེང་སློང་བྱས་
ཡོད། དེ་ལ་ས་བཅད་བཞི་ཡོད་དེ། ས་བཅད་གསུམ་པའི་ནང༌། རང་ཉིད་ཤེས་འདོད་པའི་གནས་ཚུལ་ཞིག་ནས་ཇི་ལྟར་
བརྗོད་གཞི་འཚོལ་སྟངས་དང་། ས་བཅད་བཞི་པར། བརྗོད་གཞི་དེ་ལ་དམིགས་སུ་བཀར་ནས་ཇི་ལྟར་དྲི་བ་འགོད་པ། དྲི་
བ་དེ་དག་ཞིབ་འཇུག་གི་དཀའ་གནད་ཁྲོད་འགྱུར་བ་ཇི་ལྟར་གཏོང་བ། ས་བཅད་ལྔ་པར། དཔྱད་གཞིའི་རྒྱུ་ཆ་(ལུང་འདྲེན་
སའམ་ཁུངས་གཏུགས་སའི་ཡིག་ཆ།) ནས་རང་ཉིད་ཀྱི་ལན་རྣམས་ཇི་ལྟར་འཚོལ་བ། ས་བཅད་དྲུག་པར། རང་ཉིད་ཀྱི་
བསམ་གགཞིག་ལ་ཕན་པའི་རྒྱུ་ཆ་དང་ལྷན་དུ་མཉམ་ལས་ཇི་ལྟར་བྱེད་པ་བཅས་ཀྱི་སྐོར་བགྲོ་གླེང་བྱས་ཡོད།
ས་བཅད་གསུམ་པ། བརྗོད་གཞི་བདམས་ནས་ཞིབ་འཇུག་གི་དྲི་བ་འདོན་འཚུལ།
ཞིབ་འཇུག་གི་ལས་ཀར་དངོས་སུ་འཇུག་པ་ལ། ཐོག་མར་གལ་གནད་ཤིན་ཏུ་ཆེ་བ་ཞིག་ནི། ཞིབ་འཇུག་གི་བརྗོད་གཞི་
འདེམས་པ་དེ་ཡིན། ལེའུ་གསུམ་པའི་ནང༌། ཞིབ་འཇུག་གི་བརྗོད་གཞི་འདེམས་སྟངས་དང་དེ་ལས་ཞིབ་འཇུག་གི་དྲི་བ་
འདོན་ཚུལ་ཇི་ལྟར་ཡིན་མིན་སྐོར་གྱི་དྲི་བ་ཁག་ལ་ལན་འདེབས་རྒྱས་པར་འགྲེལ་བཤད་བྱས་ཡོད། ཐོག་མར། ཞིབ་འཇུག་
གི་བརྗོད་གཞི་ཟེར་བ་དེ་གང་རེད་དམ། ཞིབ་འཇུག་གི་བརྗོད་གཞི་ལ་དམིགས་བསལ་ཁྱབ་ཚད་ཅིའི་ཕྱིར་དགོས་སམ།
བརྗོད་གཞིའི་ཁྱབ་ཚད་ཆེ་དྲགས་ན་སྐྱོན་ཅི་ཡོད་དམ། བརྗོད་གཞིའི་ཁྱབ་ཚད་ཆུང་དྲགས་ན་སྐྱོན་ཅི་ཡོད་དམ། ཞིབ་
འཇུག་གི་བརྗོད་གཞི་དེ་ཇི་ལྟར་འཚོལ་འདོད་བྱེད་དགོས་སམ། ཞེས་པའི་དྲི་བ་རྣམས་ཀྱི་ལན་ཤེས་དགོས།
དེ་ཡང༌། ཐོག་མར་རང་ཉིད་ཀྱིས་ཤེས་འདོད་པའི་ལག་ཐོགས་གནས་ཚུལ་ཞིག་གཞི་ལ་བཞག་ནས་ཞིབ་འཇུག་གི་
བརྗོད་གཞི་དེ་ཇི་ལྟར་འཚོལ་འདོད་བྱེད་དགོས་སྐོར་ཤེས་དགོས། དེ་ཤེས་པ་ལ། རྩོམ་འབྲིའི་བརྒྱུད་རིམ་ཁྲོད། བརྗོད་
གཞི་ཇི་ལྟར་འཚོལ་འདོད་བྱེད་ཚུལ་དང་། བརྗོད་གཞི་བྱེ་བྲག་པ་ཞིག་ལ་ཐོག་མའི་ཞིབ་འཇུག་ལས་འཆར་གྱི་བརྗོད་གཞི་
ཞིག་ཇི་ལྟར་འཚོལ་འདོད་བྱེད་ཚུལ་དང་། མཐོ་རིམ་ཤེས་ཡོན་གྱི་ལས་འཆར་ཆེད། བརྗོད་གཞི་ཞིག་ཇི་ལྟར་འཚོལ་འདོད་
བྱེད་ཚུལ་དང་བཅས་ཀྱི་དྲི་བའི་ལན་ཤེས་དགོས།
དེ་བཞིན། བརྗོད་གཞི་རྒྱ་ཆེན་པོ་ནས་བྱེ་བྲག་པའམ་དམིགས་བཀར་ཀྱི་བརྗོད་གཞི་ཞིག་ཇི་ལྟར་འཚོལ་འདོད་
བྱེད་དམ་ཞེས་པའི་དྲི་བའི་ལན་ཤེས་པ་ལ། བརྗོད་གཞི་བྱེ་བྲག་པ་ཞིག་ནས་ཞིབ་འཇུག་གི་དྲི་བ་ཇི་ལྟར་འཚོལ་འདོད་བྱེད་
ཚུལ་ཤེས་དགོས། དེ་ཡོང་བ་ལ། ཞིབ་འཇུག་གི་དྲི་བ་ཟེར་བ་དེ་གང་རེད་དམ། ཞིབ་འཇུག་གི་བརྗོད་གཞི་དེ་ལ་དམིགས་
སུ་བཀར་ནས་ཞིབ་འཇུག་གི་དྲི་བ་ཇི་ལྟར་སློང་དགོས་ཚུལ་ཤེས་དགོས།
དེ་ཤེས་པ་ལ། བརྗོད་གཞིའི་ལོ་རྒྱུས་སྐོར་ལ་ཇི་ལྟར་འདྲི་རྩད་བྱེད་པ་དང་། བརྗོད་གཞི་གྲུབ་ཚུལ་དང་རྩོམ་ཚུལ་
དང་བརྗོད་གཞི་རིགས་ཅི་འདྲ་དབྱེ་ཡོད་མེད་སོགས་ལ་འདྲི་རྩད་བྱེད་པ་དང་། སྒྲུབ་ཕྱོགས་ཀྱི་དྲི་བ་ཞིག་དགག་ཕྱོགས་ཀྱི་
དྲི་བར་ཇི་ལྟར་བསྒྱུར་ནས་འདྲི་རྩད་བྱེད་པ། རྒྱུའི་ཆ་ནས་གྲོས་འགོ་བཏོན་པའི་དྲི་བ་ཁག་བཏོན་པའི་སྒོ་ནས་ཇི་ལྟར་འདྲི་
རྩད་བྱེད་དགོས། དེ་བཞིན་དྲི་བ་དབྱེ་ཞིབ་ཇི་ལྟར་བྱེད་དགོས་སམ། དྲི་བ་གལ་གནད་ཆེ་ཤོས་གང་ཡིན་ནམ། དེ་ཅིའི་ཕྱིར་
ཡིན་ནམ། བརྗོད་གཞི་ནས་ཞིབ་འཇུག་གི་དྲི་བ་འདོན་པའི་གོམ་སྟབས་ཀྱི་རིམ་པ་ག་ཚོད་ཡོད་དམ། གོ་རིམ་དང་པོར།
བརྗོད་གཞིའི་མིང་ཇི་ལྟར་འདོགས་དགོས། གོ་རིམ་གཉིས་པར། ཐད་ཀར་མིན་པའི་དྲི་བ་ཁ་སྣོན་ཇི་ལྟར་བྱེད་དམ། གོ་
རིམ་གསུམ་པར། ཞིབ་འཇུག་གི་དྲི་བ་ཀུན་གྱི་དཀའ་གནད་ཆེ་ཤོས་ནི། “དེ་ལྟར་ཡིན་ན་ག་རེ་ཡོད། ”ཅེས་པའི་དྲི་བ་འདི་
ཡིན་ཞིང་། དེ་ལ་ཇི་ལྟར་ལན་འདེབས་བྱེད་ཚུལ་སྐོར་ལ་འདྲི་རྩད་བྱེད་སྟངས་ཤེས་དགོས།
མཐར་གལ་འགངས་ཤིན་ཏུ་ཆེ་བ་ཞིག་ནི། ཞིབ་འཇུག་གི་བརྗོད་གཞི་དེ་ཇི་ལྟར་འདེམ་དགོས་སམ། ཅིའི་ཕྱིར་ཞིབ་
འཇུག་པ་རང་ཉིད་ལ་དོ་སྣང་ཡོད་པའི་བརྗོད་གཞི་ཞིག་ངེས་པར་དུ་འདེམ་དགོས། རང་ཉིད་ལ་དམིགས་བསལ་གྱི་དོ་
དབྱིངས་ཡོད་པའི་ཞིབ་འཇུག་གི་བརྗོད་གཞི་འདེམས་སྒྲུག་བྱེད་པར་དགེ་མཚན་ཅི་ཞིག་ཡོད། དེ་འདྲའི་བརྗོད་གཞི་དེ་ཅིའི་
ཕྱིར་དམིགས་བསལ་གྱི་ཁྱབ་ཚད་རན་པོ་ཞིག་གཙོ་བོར་འཛིན་དགོས་པ་སོགས། བརྗོད་གཞི་བདམས་ནས་ཞིབ་འཇུག་
གི་དྲི་བ་ཇི་ལྟར་འདོན་ཚུལ་སྐོར་གྱི་དྲི་བ་ཁག་གི་ལན་འདེབས་ས་བཅད་འདིའི་ནང་བགྲོ་གླེང་བྱས་ཡོད།
ས་བཅད་ཞི་པ། ཞིབ་འཇུག་གི་དྲི་བ་ནས་ཞིབ་འཇུག་གི་དཀའ་གནད་འདོན་པ།
ཞིབ་འཇུག་གི་བརྗོད་གཞི་ངོས་འཛིན་བྱས་པ་དང༌། དེ་ལས་ཞིབ་འཇུག་གི་དྲི་བ་འདོན་པའི་གཏན་འབེབས་ཟིན་པའི་རྗེས་
སུ། གནད་ཤིན་ཏུ་ཆེ་བའི་བརྒྱུད་རིམ་གཉིས་པ་ནི། ཞིབ་འཇུག་གི་དཀའ་གནད་དང་གནད་དོན་ངོས་འཛིན་བྱེད་པ་དེ་ཡིན།
ཞིབ་འཇུག་པ་རྣམས་ཀྱིས་དཀའ་གནད་གསར་པ་བཙལ་ནས་དེའི་ལན་བཙལ་རྒྱུའི་དམིགས་ཡུལ་ངེས་ཅན་བཟུང་དགོས།
དེ་ལས་ཆེ་བའི་དམིགས་ཡུལ་ཞིག་ནི། རང་ཉིད་ལ་ཡོད་པའི་གནད་དོན་ཞིག་ཐག་གཅོད་རྒྱུ་དེ་ཡིན། དེ་ལས་གཙོ་ཆེ་བའི་
དམིགས་ཡུལ་ནི། མི་གཞན་སུས་ཀྱང་གོ་རྟོགས་མེད་པའི་གནད་དོན་ཞིག་ལ་ལན་འདེབས་རྙེད་པར་བྱེད་རྒྱུ་དེ་རེད།
འོ་ན། ཞིབ་འཇུག་གི་གནད་དོན་ཞེས་པ་དེ་ཅི་ཞིག་ཡིན་སྙམ་ན། དེབ་འདིའི་ནང་སྤྱིར་“ང་ཚོས་དྲི་བ་དང་གནད་
དོན་ཟེར་བའི་ཚིག་འདི་གཉིས་ཕན་ཚུན་བརྗེ་རེས་ཀྱི་ཚུལ་དུ་བེད་སྤྱོད་བཏང་ཡོད་པ་” ཁྱེད་ཀྱིས་དོ་སྣང་བྱུང་ཡོད་ངེས་
རེད།’ བྱེ་བྲག་ཏུ་“གནད་དོན་ཟེར་བའི་ཚིག་འདི་རང་ངོས་ནས་དཀའ་རྙོག་ཞིག་རེད། སྤྱིར་བཏང་། གནད་དོན་གྱི་ནང་
དོན་ནི་རྙོག་གྲ་ལ་གོ་དགོས་ཀྱང་། ཞིབ་འཇུག་པའི་སྡེ་ཁག་ལ་དེའི་ནང་དོན་ནི། དམིགས་བསལ་བ་ཞིག་ཡིན་པར་བརྟེན།
ས་བཅད་[འདི་] ཡོངས་རྫོགས་དེའི་སྐོར་ལ་བྲིས་ཡོད།”
དེར་བརྟེན། ཞིབ་འཇུག་པ་ཞིག་གིས་གནད་དོན་སྐོར་ལ་སྐད་ཆ་འདྲི་དུས། “ངས་གནད་དོན་གྱི་དྲི་བ་དེ་ལ་ལན་
འདེབས་བྱེད་ཐུབ་ཀྱི་རེད་དམ”་ཟེར་བ་དེ་མིན་པར། ཀློག་པ་པོ་ཚོས་“དེ་ལན་འདེབས་བྱེད་དགོས་པ་ཞིག་ཏུ་མཐོང་གི་
རེད་དམ་སྙམ་དུ་བསམ་རྒྱུ་རེད་དམ” ཟེར་བ་དེ་ཡིན།" དེ་ལྟར་བྱས་པ་ཡིན་ན། ཞིབ་འཇུག་པས་ཀློག་པ་པོ་རྣམས་ལ་
འབྲེལ་ལམ་བརྟན་པོ་ཞིག་བསྐྲུན་པ་ལ་ངོས་འཛིན་བྱས་ཆོག །དེའི་རྒྱུ་མཚན་ནི། ཞིབ་འཇུག་གི་སྙན་ཐོའི་ནང་ཀློག་པ་པོ་
ཚོའི་ཤེས་འདོད་པ་དང༌། ཁོང་ཚོར་གལ་འགངས་ཆེ་བའི་དོན་དག་ལ་ཤེས་རྟོགས་གཏིང་ཟབ་པོ་ཞིག་ཡོང་པ་བྱེད་རྒྱུ་ཁས་
ལེན་བྱས་པ་རེད། སྐབས་འདིར་སླེབས་དུས། ཁོ་ཚོར་སེལ་ཐབས་བྱེད་དགོས་པར་མཐོང་བའི་གནད་དོན་ཞིག་ཁྱེད་ཀྱིས་
གསལ་སྟོན་བྱས་པ་རེད།” ས་བཅད་འདིའི་ནང་ཇི་ལྟར་དྲི་བ་ཞིག་དཀའ་གནད་ཅན་དུ་བསྒྱུར་བ་ལ་བརྟེན་ནས་ཀློག་པ་པོ་
རྣམས་ཀྱིས་བལྟས་ན། གནད་དོན་དེ་ལན་བཙལ་རིན་ཡོད་པ་ཞིག་བཟོ་རྒྱུའི་སྐོར་འགྲེལ་བཤད་བྱས་ཡོད།
ཞིབ་འཇུག་གི་དཀའ་གནད་དམ་གནད་དོན་ཟེར་བ་དེ་ངོས་འཛིན་ཇི་ལྟར་བྱེད་དམ། ཞིབ་འཇུག་གི་དྲི་བ་ལས་ཇི་
ལྟར་ཞིབ་འཇུག་གི་དཀའ་གནད་འདོན་དགོས་སྐོར་ཤེས་དགོས་པ་ལས། དེ་ཤེས་པ་ལའང་ཞིབ་འཇུག་གི་དཀའ་གནད་
ཅེས་པ་དེ་ཅི་ཞིག་ཡིན། ཞིབ་འཇུག་གི་དཀའ་གནད་ལའང་དབྱེ་བ་གཉིས་ཡོད་པ་ལས། ལག་བསྟར་རུང་བའམ་དངོས་
ཡོད་གནད་དོན་དེ་ཅི་ཞིག་ལ་ཟེར། འཆར་སྒོའི་གནད་དོན་ནམ་ལྟ་བའི་གནད་དོན་ཇི་ཞིག་ལ་ཟེར། དེ་གཉིས་ཀྱི་དབྱེ་བ་ཇི་
ལྟར་འབྱེད། དཀའ་གནད་དེ་གཉིས་ཀྱི་ཐུན་མོང་གི་གཞི་སྒྲོམ་དེ་ཅི་ཞིག་ཡིན། དེ་ཇི་ལྟར་ཤེས་རྟོགས་བྱེད། ལས་སྒོའི་
དཀའ་གནད་ཀྱི་རང་བཞིན་ལས་ཞིབ་འཇུག་གི་དཀའ་གནད་ཇི་ལྟར་འདོན་དགོས་པ། དོན་དངོས་ཀྱི་མཇུག་འབྲས་བཟང་
པོ་ལས་ཞིབ་འཇུག་གི་དཀའ་གནད་ཇི་ལྟར་འདོན་དགོས་པ་དང་། དེ་བཞིན་ཞིབ་འཇུག་པ་སོ་སོར་དུས་སྐབས་དང་ཆ་རྐྱེན་
སོགས་འོས་འཚམས་ཅན་གྱི་ཞིབ་འཇུག་གི་དཀའ་གནད་ཅིག་ངེས་པར་དུ་འཚོལ་དགོས་ལ།
དེའི་ཆེད་དུ་ཀློག་པ་པོ་ནས་རོགས་སྐྱོར་ཇི་ལྟར་ཞུ་དགོས་པ་དང་། དཔྱད་གཞིའི་རྒྱུ་ཆར་ལྟ་ཀློག་བྱེད་སྐབས་དཀའ་
གནད་ཇི་ལྟར་འཚོལ་དགོས་པ་དང༌། རང་ཉིད་ཀྱི་གནད་ཚིག་གམ་སྡོམ་ཚིག་ལ་ལྟ་བའི་སྒོ་ནས་དཀའ་གནད་ཇི་ལྟར་
འཚོལ་དགོས་པ་བཅས་ཀྱི་གནད་དོན་རྒྱུས་ལོན་བྱེད་སྟངས་སྦྱངས་པའི་སྒོ་ནས་ཞིབ་འཇུག་གི་དཀའ་གནད་ཅི་ཡིན་ཤེས་
ཐུབ་པ་དང་། དེ་ཞིབ་འཇུག་གི་དྲི་བ་སོགས་ལས་ཇི་ལྟར་འདོན་དགོས་ཚུལ་ཤེས་དགོས། ས་བཅད་བཞི་པས། ཞིབ་འཇུག་
གི་དཀའ་གནད་ངོས་འཛིན་བྱེད་སྟངས་དང༌། དཀའ་གནད་དེ་ཞིབ་འཇུག་གི་དྲི་བ་ནས་འདོན་སྟངས་ཇི་ཡིན་སྐོར་གྱི་དྲི་བ་
ཁག་ལ་ལན་འདེབས་རྒྱས་པར་འགྲེལ་བཤད་བྱས་ཡོད།
ས་བཅད་ལྔ་པ། ཞིབ་འཇུག་གི་གནད་དོན་ནས་ཞིབ་འཇུག་གི་རྒྱུ་ཆ་འཚོལ་བ།
ཞིབ་འཇུག་གི་བརྗོད་གཞི་དང་དྲི་བ་དང་དཀའ་གནད་ངོས་འཛིན་དང་གཏན་འབེབས་གསལ་པོ་བྱས་ཟིན་པའི་རྗེས་སུ།
དཔྱད་གཞིའི་རྒྱུ་ཆའི་གནས་བསྡུས་བཙལ་ནས་དེ་ལ་སྟངས་འཛིན་བྱེད་དགོས། ཞིབ་འཇུག་གི་ལས་ཀ་ནི། དུས་བཅད་
ངེས་ཅན་པ་ཞིག་གི་ཐོག་ནས་ཚར་དགོས་པ་ཞིག་ཡིན། དེས་ན། དུས་ཐོག་ཏུ་རྒྱུ་ཆ་ཡག་པོ་ཞིག་རྙེད་ཐུབ་པ་བྱེད་རྒྱུ་ནི་ཧ་
ཅང་གལ་འགངས་ཆེ། ལས་དོན་འདི་ཕན་ནུས་ལྡན་པའི་སྒོ་ནས་བསྒྲུབ་པ་ལ་འཆར་གཞི་གསལ་པོ་ཞིག་དགོས་ལ།
བརྒྱུད་རིམ་ལྡན་པའི་སྒོ་ནས་ཞིབ་འཇུག་གི་འཆར་གཞི་བཏིངས་པ་ན།ཞིབ་འཇུག་གི་དཀའ་གནད་དང་དྲི་བ་སེལ་ཐབས་
སུ་གོམ་སྟབས་མདུན་འགྲོས་ཡར་རྒྱས་གཏོང་ཐུབ་པའི་རྒྱུ་ཆ་ཁག་དང་། བརྗོད་གཞི་དང་དངོས་འབྲེལ་ཀྱི་ཤེས་ཡོན་
འཛུགས་སྐྲུན་ལ་ཕན་ཐོགས་ཆེན་པོ་ཡོད་པའི་རྒྱུ་ཆ་ཁག་དང༌། བརྗོད་གཞིའི་སྐོར་ལ་ནོར་བ་ལེགས་བཅོས་བྱེད་ཐབས་
འདོན་པ་དང༌། ཀུན་སློང་བྱེད་ཐུབ་པའི་རྒྱུ་དེ་འདྲ་འཚོལ་དགོས། དེ་མིན་བརྗོད་གཞིའི་ཐོག་རྒྱུ་ཆ་གང་རུང་སྡེབ་གསོག་
བྱས་པ་དང་། ཡོད་ཚད་ལ་ཧོབ་རྒྱུག་བྱས་པ་ཡིན་ན། རྫོགས་མཐའ་མེད་པའི་ཡིག་ཆའི་སྙིགས་ཕུང་ཁྲོད་དུ་ཞིབ་འཇུག་གི་
དམིགས་ཡུལ་བོར་བརླག་ལ་འགྲོ་ཉེན་ཡོད།
ཕན་ཐོགས་ཅན་གྱི་རྒྱུ་ཆ་རྙེད་ཐུབ་པ་དཀའ། དེས་ན། ཞིབ་འཇུག་གི་རྒྱུ་ཆ་ལ་རིགས་མི་འདྲ་བ་གསུམ་དུ་ཇི་ལྟར་
འབྱེད་དམ། དབྱེ་བ་དེ་འབྱེད་དགོས་དོན་གང་ཡིན། རྒྱུ་ཆ་གཙོ་བོའམ་རྒྱུ་ཆ་རིམ་པ་དང་པོ་ནི་གང་ཞིག་ཡིན། རྒྱུ་ཆ་རིམ་
པ་གཉིས་པ་ནི་ཅི་ཞིག་ཡིན། རྒྱུ་ཆ་རིམ་པ་གསུམ་པ་ནི་ཅི་ཞིག་ཡིན། རྒྱུ་ཆ་ལ་རིམ་པ་གསུམ་དུ་འབྱེད་བའི་རྒྱུ་མཚན་དེ་
རྒྱུ་ཆ་རང་ངོས་ནས་དུས་རྟག་ཏུ་ངེས་ཅན་ཡིན་པའི་དབང་གིས་འཇོག་གམ། ཡང་ན། སྐབས་སྟོབས་ཞིབ་འཇུག་པའི་
དགོས་མཁོའི་དབང་གིས་འཇོག་པ་ཡིན།
རྒྱུ་ཆ་འཚོལ་བའི་རིམ་པ་ལའང་གཉིས་ཏེ། སྤྱིར་བརྗོད་གཞི་དང་འབྲེལ་བའི་རྒྱུ་ཆ་འཚོལ་ཞིབ་བྱེད་པ་དང་རྒྱུ་ཆ་བྱེ་
བྲག་པ་འཚོལ་བར་བྱེད་པ་ལ་གཉིས། སྤྱིར་རྒྱུ་ཆ་འཚོལ་ཞིབ་བྱེད་པའི་འབྱུང་ཁུངས་ལྟ་བུར་མཚོན་ན། དུས་རབས་ཉེར་
གཅིག་པའི་དཔེ་མཛོད་ཁང་ལ་བལྟས་ནས་ཇི་ལྟར་རྒྱུ་ཆ་འཚོལ་ཞིབ་བྱེད་པ་དང་། དཔེ་མཛོད་དོ་དམ་པ་ཞིག་ལ་ཇི་ལྟར་
སྐད་ཆ་དྲིས་ནས་འཚོལ་ཞིབ་བྱེད་པ། རང་ཉིད་ཀྱི་དཔྱད་གཞིའི་རྩོམ་ཡིག་ལ་བལྟས་ནས་ཇི་ལྟར་རྒྱུ་ཆ་འཚོལ་ཞིབ་བྱེད་པ་
དང༌། དྲ་ཐོག་ནས་གནས་བསྡུས་ཡིག་ཆ་ལ་བལྟས་ནས་ཇི་ལྟར་ཞིབ་འཇུག་གི་རྒྱུ་ཆ་འཚོལ་བར་བྱེད་སྟངས་སོགས་ཀྱི་
བརྒྱུད་རིམ་རྒྱུས་ལོན་བྱེད་རྒྱུ་གལ་ཆེ།
ཞིབ་འཇུག་གི་རྒྱུ་ཆ་བྱེ་བྲག་པའམ་དམིགས་བསལ་བ་ནི། ཞིབ་འཇུག་གི་དྲི་བ་དང་དཀའ་གནད་ལ་ཐད་ཀར་
དངོས་འབྲེལ་ཡོད་པ་ཞིག་སྟེ། དེ་དག་འཚོལ་ཞིབ་བྱེད་པའི་འབྱུང་ཁུངས་ལྟ་བུར་མཚོན་ན། དཔེ་མཛོད་ཁང་གི་དཀར་
ཆག་ལ་ཇི་ལྟར་འཚོལ་ཞིབ་བྱེད་པ་དང་། དཔེ་ཕུང་ཁྲོད་དུ་འཚོལ་ཞིབ་བྱེད་པའི་སྐབས། དཔེ་ཆའི་ཐོ་གཞུང་གི་ཤུལ་རྗེས་
དེད་ནས་ཇི་ལྟར་འཚོལ་ཞིབ་བྱེད་པ། ལུང་འདྲེན་གྱི་རེའུ་མིག་བེད་སྤྱོད་གཏོང་བའི་སྒོ་ནས་ཇི་ལྟར་འཚོལ་ཞིབ་བྱེད་པ་
བཅས་ངེས་དགོས། དྲ་ཐོག་ནས་རྒྱུ་ཆ་བྱེ་བྲག་པ་གར་ཡོད་འཚོལ་ཞིབ་བྱེད་པའི་སྐབས། རྒྱུ་ཆ་རྣམས་སྐབས་དོན་ལ་
འབྲེལ་ཡོད་ཡིན་མིན་དང་ཁུངས་ལྡན་ཡིན་མིན་ལ་བརྟག་དགོས་པ་གལ་འགངས་ཆེ་བས། རྒྱུ་ཆའི་འབྲེལ་ཡོད་རང་བཞིན་
ལ་ཇི་ལྟར་བརྟག་པ་དང༌། རྒྱུ་ཆའི་ཡིད་རྟོན་རང་བཞིན་ལ་ཇི་ལྟར་བརྟག་པའི་ཚུལ་ཤེས་དགོས།
དེ་བཞིན་རྒྱུ་ཆ་དེ་ནི་མཚན་སྙན་ལྡན་པའི་དཔེ་སྐྲུན་ཁང་ཞིག་གིས་དཔར་སྐྲུན་རེད་དམ། དྲ་ཐོག་ན་འགྲེམས་སྤེལ་
བྱས་པ་རེད་བརྟག་དགོས། གལ་ཏེ་རྒྱུ་ཆ་དེ་དྲ་ཐོག་ནས་ཐོབ་ཀྱི་ཡོད་ན། དེ་ལ་སྙན་གྲགས་ཡོད་པའི་ཚོགས་སྡེ་ཞིག་ནས་
རང་དོན་སྒྲུབ་པའི་ཆེད་དུ། འགྲོ་སོང་གཏོང་བའམ་འགན་ལེན་བྱེད་ཀྱི་འདུག་གམ། རྒྱུ་ཆ་དར་ཁྱབ་ཅན་ནམ་དཔེ་གསར་
ཅན་རེད་དམ། གལ་ཏེ་རྒྱུ་ཆ་ནི་དཔེ་དེབ་ཅིག་ཡིན་ན། དེ་ལ་མཆན་འགྲེལ་དང་དཔེ་ཆའི་ཐོ་གཞུང་ཡོད་དམ། གལ་ཏེ་རྒྱུ་ཆ་
ནི་དྲ་ཚིགས་ཤིག་ཡིན་ན། དཔེ་ཆའི་ཐོ་གཞུང་གི་རྒྱུ་ཆའི་གནས་བསྡུས་ནང་དུ་འདུས་ཡོད་དམ། གལ་ཏེ་རྒྱུ་ཆ་ནི་དྲ་ཚིགས་
ཤིག་ཡིན་ན། དེས་བདེན་རྫུན་དབྱེ་འབྱེད་ཀྱི་སྒོ་ནས་བརྗོད་གཞི་ཐག་གཅོད་བྱེད་དམ། གལ་ཏེ་རྒྱུ་ཆ་ནི་དཔེ་དེབ་ཅིག་ཡིན་
ན། དེ་ལ་བསྐྱར་ཞིབ་ལེགས་པོ་བྱས་ཡོད་དམ། རྒྱུ་ཆ་དེ་མི་གཞན་གྱིས་ལུང་འདྲེན་ཐེངས་མང་བྱས་ཡོད་དམ།
དེ་བཞིན། སྔོན་དཔག་ལས་བརྒལ་པའི་རྒྱུ་ཆ་ཇི་ལྟར་འཚོལ་བ། ཞིབ་འཇུག་གོང་འཕེལ་ཆེད་མི་སྣ་བཟང་སྤྱོད་དང་
ལྡན་པའི་སྒོ་ནས་ཞིབ་འཇུག་གི་རྒྱུ་ཆར་ཇི་ལྟར་བཀོལ་བའི་ཚུལ་སོགས་ཀྱི་དྲི་བའི་རྣམས་གྲངས་མི་འདྲ་བ་ཁག་ནི། ཞིབ་
འཇུག་གི་རྒྱུ་ཆ་འདེམས་བསྒྲུག་ཡང་དག་པ་ཞིག་ཡོང་ཆེད་དུ། ངེས་པར་དུ་སློང་དགོས་པའི་དྲི་བ་རྣམས་ཡིན་པས་ས་
བཅད་ལྔ་པའི་ནང་། རྒྱུ་ཆ་རྣམས་དང་འབྲེལ་བའི་དྲི་བ་ཁག་གི་ལན་འདེབས་བྱས་པའི་ཐོག་ནས་རྒྱུ་ཆ་ལ་ཇི་ལྟར་སྟངས་
འཛིན་བྱེད་ཚུལ་སྐོར་བགྲོ་གླེང་རྒྱས་པ་བྱས་ཡོད།
ས་བཅད་དྲུག་པ། ཞིབ་འཇུག་གི་གནད་དོན་ནས་ཞིབ་འཇུག་གི་རྒྱུ་ཆ་འཚོལ་བ།
ཞིབ་འཇུག་གི་རྒྱུ་ཆ་ངོས་འཛིན་ལེགས་པར་ཟིན་པའི་རྗེས་སུ། ཞིབ་འཇུག་པས་རྩོམ་ཡིག་འབྲི་སྐབས་རྒྱུ་ཆ་བེད་སྤྱོད་བྱེད་
སྟངས་ཇི་ལྟར་ཡིན་པ་ཤེས་དགོས། རྒྱུ་ཆ་ཕལ་བ་ཇི་ལྟར་བེད་སྤྱོད་གཏོང་དགོས་སམ། ཞིབ་འཇུག་མི་སྣས་རང་ཉིད་ཀྱི་རྒྱུ་
ཆའི་གནས་བསྡུས་ཇི་ལྟར་འཚོལ་བར་བྱེད་དམ། གསར་བཟོ་བྱེད་པའི་ཐབས་ལམ་ཅི་ཞིག་ཡིན། རྒྱུ་ཆ་གང་འདྲ་ཞིག་ཀློག་
པ་པོ་རྣམས་ཀྱིས་བདེན་དཔང་དུ་འདོད། གང་འདྲ་ཞིག་ལ་ཡིད་ཆེས་སླེབས། རྒྱུ་ཆ་ལ་ཞིབ་འཇུག་ཁྱབ་ཁོངས་ཀྱི་དབང་
གིས་མི་འདྲ་བ་སྣ་མང་ཡོད་དགོས་དོན་ཅི་ཞིག་ཡིན། ཞིབ་འཇུག་ཡིད་བརྟན་འཕེར་བ་ཞིག་ཡོང་བའི་ཆེད་དུ། རྒྱུ་ཆ་རྣམས་
དྲང་བདེན་དང་ཡང་དག་པའི་སྒོ་ནས་ཇི་ལྟར་བཀོལ་སྤྱོད་བྱེད་དགོས་པ་དང༌། དེ་ལ་བརྟེན་ནས་ཀློག་པ་པོ་རྣམས་ཀྱིས་རྒྱུ་
ཆ་ལ་བརྟེན་པའམ། མཐའ་དཔྱོད་བྱས་པ་ལ་ཇི་ལྟར་ཡིད་ཆེས་སླེབས་ཐུབ་པའི་ཆེད་དུ་ས་བཅད་དྲུག་པའི་ནང་། ཞིབ་
འཇུག་པས་རྒྱུ་ཆ་བེད་སྤྱོད་ཡག་པོ་བྱས་ཐོག་ཟིན་བྲིས་འགོད་སྟངས་དང་འབྲེལ་བའི་དྲི་བ་ཁག་ལ་འགྲེལ་བཤད་རྒྱབ་ཡོད།
ཞིབ་འཇུག་པས་རྒྱུ་ཆ་ཞིག་ཀློག་རིན་ཡོད་པར་གཏན་ཁེལ་བྱུང་སྐབས། ཐོག་མར་སྒྲུབ་དགོས་པ་ནི། དཔྱད་གཞིའི་
ཐོ་གཞུང་གི་གནས་ཚུལ་ཚང་མ་ཟིན་ཐོར་འགོད་དགོས་ལ། ལས་འདི་ཕྱི་བཤོལ་མེད་པར་ངེས་པར་དུ་སྔོན་ལ་བསྒྲུབ་
དགོས་དོན་ནི། བཀླགས་ཟིན་པའི་དཔྱད་གཞིའི་ཐོ་གཞུང་གནས་ཚུལ་རྒྱུ་ཆ་རྣམས་ཕྱིར་ཡིད་ལ་དྲན་པར་བྱེད་པའི་ཆེད་དུ་
དང་། རྩོམ་ཡིག་འབྲི་དུས་རྒྱུ་ཆར་བརྩི་མཐོང་སྤྲོད་ཐུབ་པའི་ཆེད་དུ་དང༌། རང་ཉིད་ཀྱི་ཟིན་བྲིས་ནང་དུ་དཔྱད་གཞིའི་ཐོ་
གཞུང་ཟིན་ཐོ་ཆ་ཚང་བ་ཞིག་འབྲི་ཐུབ་པའི་ཆེད་དུ་དང་། རྒྱུ་ཆ་ལུང་འདྲེན་བྱེད་པའི་སྐབས་སུ། ལུང་འདྲེན་བྱེད་སྟངས་ཀྱི་
ཁྱབ་ཁོངས་ཀྱི་འགྲོ་ལུགས་བརྩི་སྲུང་བྱེད་ཐུབ་པའི་ཆེད་དུ་བཅས་ཀྱི་དགོས་པ་ཡོད། དཔེར་ན། དཔར་སྐྲུན་བྱས་པའི་དཔེ་
དེབ་ཡིན་ན། གནས་ཚུལ་འདི་དག་ཐོ་འགོད་བྱེད་དགོས་ཏེ། རྩོམ་པ་པོ། (རྣམས་) དཔེ་དེབ་ཀྱི་མིང་། (རུས་མིང་དང་ཕལ་
མིང་ཚུད་དགོས།)རྩོམ་སྒྲིག་པ་དང་ལོ་ཙཱ་བ། (རྣམས་) དཔར་ཐེངས། པོད་གྲངས། དཔར་སྐྲུན་ཁང་། (ས་གནས་གཅིག་
ལས་མང་བ་ཡོད་ན་དང་པོ་དེ་འགོད་དགོས།) དཔར་འགྲེམས་བྱེད་མཁན། དཔར་སྐྲུན་དུས་ཚོད། ལུང་འདྲེན་བྱས་པའི་
རྩོམ་ཡིག་གི་ལེའུ་དང་ཤོག་གྲངས་གང་ཡིན་པ། དེ་བཞིན་གློག་དེབ་དང་། དུས་དེབ་ཀྱི་རྩོམ་ཡིག་དང་། ལོ་རྒྱུས་ཟིན་ཐོ་
དང༌། དྲ་རྒྱའི་རྒྱུ་ཆ་ཡིན་ན། དཔེ་དེབ་ལྟར་ཚང་མར་སོ་སོར་ཐུན་མིན་གྱི་ཐོ་འགོད་བྱེད་ཚུལ་མི་འདྲ་བ་ཡོད་པ་བཞིན་ལག་
བསྟར་བྱེད་དགོས་པ་གལ་ཆེ།
་ཆ་འཚོལ་བའི་བརྒྱུད་རིམ་ལ་འཇུག་སྐབས། ཇི་ལྟར་བརྩོན་པ་ཆེན་པོས་རྒྱུ་ཆར་འཇུག་དགོས་པ། བློ་རྒྱ་ཆེན་
པོས་ཇི་ལྟར་ཀློག་དགོས་པ། རང་གི་དགའ་མོས་བྱེད་སའི་དོན་དག་ལ་དོ་སྣང་ཇི་ལྟར་དང་ཅིའི་ཕྱིར་སྤྲོད་དགོས་པ། མགོ་
རྨོངས་པའི་དུམ་ཚན་རྣམས་བསྐྱར་ཏུ་ཅིའི་ཕྱིར་ཀློག་དགོས་པ། རྒྱུ་ཆ་ལ་ཕན་ཐོགས་ཡོད་པའི་ཐབས་ལམ་ལ་བརྟེན་ནས་
ཇི་ལྟར་ཀློག་འདོན་བྱེད་དགོས། རྒྱུ་ཆ་དེས་རང་ཉིད་ཀྱི་ལངས་ཕྱོགས་ལ་འགྲན་སློང་གི་དགག་པ་བྱེད་ཀྱི་ཡོད་མེད་ལ་
དཔྱད་ནས་ཀློག་དགོས། འགྲན་སློང་གི་དགག་པ་བྱེད་ཀྱི་ཡོད་ན། ཁྱེད་ཀྱིས་དེ་ལ་ལན་ཇི་ལྟར་འདེབས་མིན་བསམ་བཞིན་
ཀློག་དགོས་པ། རང་ཉིད་ཀྱི་སྒྲུབ་བྱེད་ལ་གལ་ཆེའི་དོན་དག་ཚང་དང་མ་ཚང་དང༌། ཡང་དག་པའམ་སྐྱོན་ཡོད་མེད་ལ་ཇི་
ལྟར་དཔྱད་ཞིབ་བྱེད་པའི་སྒོ་ནས་ཀློག་དགོས་པ། ཞིབ་འཇུག་མི་སྣས་རྒྱུ་ཆའི་འབྱུང་ཁུངས་ལ་འཁྱོག་བཤད་བྱས་ཡོད་
མེད་ལ་གཟབ་ནན་གྱིས་དཔྱད་ནས་དཔེ་ཀློག་དགོས་པ་དང་དེ་ལ་ཡང་ཡང་ཇི་ལྟར་ཞུས་དག་བྱེད་རྒྱུ།
རྒྱུ་ཆ་འཚོལ་བའི་བརྒྱུད་རིམ་ཕན་རླབས་ཆེ་བ་གཞན་ཞིག་ནི། གནད་དོན་ཐག་གཅོད་ཆེད་ཀློག་པ་དེ་ཡིན་ཏེ། ཞིབ་
འཇུག་གི་གནད་དོན་ཞིག་ཡོད་ན། དེ་བཀོལ་ནས་བདེན་དཔང་དང༌། དཔེ་མཚོན། སྒྲུབ་བྱེད་བཅས་བེད་སྤྱད་ནས་ཇི་ལྟར་
ལན་འཚོལ་བའི་ཆེད་དུ་ཞིབ་འཇུག་གི་ལམ་སྟོན་བྱེད་དུ་འཇུག་དགོས། གལ་སྲིད་ཞིབ་འཇུག་ལ་ད་དུང་གནད་དོན་གཅིག་
ཀྱང་མེད་ན། དཔྱད་གཞིའི་རྒྱུ་ཆའི་གནས་བསྡུས་དང་། མ་དཔེ། སྒྲུབ་བྱེད་གང་ཞིག་སྐབས་དོན་དང་འབྲེལ་བ་ཡོད་མེད་
ཤེས་ཐུབ་པ་དཀའ་བས། རྒྱུ་ཆ་ཀློག་སྐབས་དམིགས་ཡུལ་མེད་པར་ཀློག་མི་རུང་། ནན་ཏན་གྱི་སྒོ་ནས་བཀླགས་ཏེ་
གནད་དོན་ཞིག་འཚོལ་དགོས།
ཁས་ལེན་ཞིག་འཚོལ་རྒྱུ་ནི་མགོ་རྙོག་ཅན་དང་། གསར་གཏོད་ཀྱི་ནུས་པ་ལྡན་པའི་སྒྲུབ་བྱེད་འཚོལ་བའི་སྒོ་ནས་
གནད་དོན་ཐག་གཅོད་ཇི་ལྟར་བྱེད་པ་ལ་ཚོད་ལྟ་འདི་ལྟར་བྱེད་དགོས་ཏེ། རྒྱུ་ཆ་དེ་ལ་དོན་དག་གསར་པ་གང་དག་ཁྱབ་
ཐུབ་བམ། དེས་ལྟ་ཚུལ་གསར་པ་གང་དག་འདོན་སྤྲོད་བྱེད་ཐུབ་བམ། བརྡ་འཕྲིན་གྱི་རྒྱུ་ཆ་དེས་མ་ཁེབས་པའི་བདེན་
དཔང་ཡོད་དམ། གསར་གཏོད་རང་བཞིན་གྱི་དགག་སྒྲུབ་ལ་བརྟེན་ནས་གནད་དོན་འཚོལ་བའི་ཐབས་ལམ་ཁག་ནི།
རིགས་ཀྱི་འགལ་བ་ཡིན་མིན་དཔྱད་པ་དང༌། ཆ་ཤས་དང་ཆ་ཅན་ནམ་ཧྲིལ་བོའི་འགལ་བ་ཡིན་མིན་ལ་དཔྱད་པ་དང་།
འཕེལ་རྒྱས་རང་བཞིན་ནམ་ཡང་ན་ལོ་རྒྱུས་རང་བཞིན་གྱི་འགལ་ཟླ་ཡོད་མེད་ལ་དཔྱད་པ།
དེ་བཞིན། སྒྲུབ་བྱེད་ཀྱི་ཆེད་དུ་ཀློག་པ་ལ། ལན་འདེབས་ཀྱི་སྒྲུབ་བྱེད་འགོད་ཆེད་དུ་ཇི་ལྟར་དཔེ་ཀློག་བྱེད་པ།
མཚན་དང་དབྱེ་ཞིབ་ཀྱི་དཔེ་མཚོན་ཆེད་དུ་ཇི་ལྟར་དཔེ་ཀློག་བྱེད་པ། རྒྱུ་ཆའི་གནས་བསྡུས་དང་རྒྱབ་སྐྱོར་ཆེད་ཇི་ལྟར་
ཀློག་པ། བདེན་དཔང་དུ་སྤྱོད་རྒྱུའི་རྒྱུ་ཆའི་གནས་བསྡུས་ཆེད་ཇི་ལྟར་དཔེ་ཀློག་བྱེད་པ། ཁས་ལེན་གྱི་རྒྱབ་སྐྱོར་ཆེད་
བཀོལ་རྒྱུར་ཇི་ལྟར་དཔེ་ཀློག་བྱེད་པ། ཚིག་ཐོར་འགོད་ཚུལ་ཏེ། ཤོག་ངོས་སུ་ཚིག་ཐོ་ཇི་ལྟར་འགོད་པ། རྩིས་འཁོར་ནང་
ཟིན་བྲིས་ཇི་ལྟར་འགོད་པ། སྐབས་དོན་ཡང་དག་པ་ཡོང་ཐབས་སུ་ཟིན་བྲིས་ཇི་ལྟར་འགོད་པ་སྟེ། ལུང་འདྲེན་དང་། ཚིག་
འགྲེལ། བསྡོམས་ཚིག་གང་ཞིག་འགོད་དགོས་མིན་ཇི་ལྟར་ཐག་གཅོད་བྱེད་པ་ཤེས་དགོས། རྒྱུ་ཆར་མཆན་འདེབས་པ་སྟེ།
མཐའ་ཟུར་གྱི་སྟོང་ཆར་མཆན་འདེབས་ཇི་ལྟར་བྱེད་པ་དང་། དཔྱད་གཞིའི་ཐོ་གཞུང་གི་མཆན་ཇི་ལྟར་འདེབས་པ་བཅས་དྲི་
བ་ཁག་ལན་འདེབས་ཤེས་པའི་སྒོ་ནས་ཞིབ་འཇུག་གི་གནད་དོན་ནས་ཞིབ་འཇུག་གི་རྒྱུ་ཆ་བེད་སྤྱོད་ཇི་ལྟར་གཏོང་སྟངས་ཤེས་དགོས།

ལེའུ་གསུམ་པ། ཁས་ལེན་ལ་རྒྱབ་སྐྱོར་བྱེད་པ།

ལེའུ་གསུམ་པའི་ནང་། ཞིབ་འཇུག་པ་རང་ཉིད་ཀྱི་ཁས་ལེན་ལ་རྒྱབ་སྐྱོར་ཇི་ལྟར་བྱེད་དགོས་པའི་སྐོར་ལ་གླེང་སློང་བྱས་
ཡོད། དེ་ལ་ས་བཅད་ལྔ་ཡོད་དེ། ས་བཅད་བདུན་པར། ཞིབ་འཇུག་གི་སྒྲུབ་བྱེད་ཀྱི་སྤྱི་བཤད་འབྲི་སྟངས་སྐོར་དང་། ས་
བཅད་བརྒྱད་པར། ཞིབ་འཇུག་པའི་ཁས་ལེན་གྱི་རིན་ཐང་དང༌། དེའི་གལ་གནད་རང་བཞིན་ཇི་ལྟར་གཏན་འབེབས་བྱེད་
ཚུལ། ས་བཅད་དགུ་པར། རྒྱུ་མཚན་ཡག་པོ་དང་བདེན་དཔང་བརྟན་པོ་ཟེར་བ་ཅི་འདྲ་ཞིག་ཡིན་པ་ཐག་གཅོད་བྱེད་
སྟངས། ས་བཅད་བཅུ་པར། ཁ་ཅིག་གི་དྲི་བ་དང་དགག་པ། ལྟ་ཚུལ་གཞན་བཅས་ལ་ངོས་ལེན་དང་སུན་འབྱིན་ཇི་ལྟར་
བྱེད་སྟངས། ས་བཅད་བཅུ་གཅིག་པས། རང་ཉིད་ཀྱི་འཐད་ལྡན་རིགས་པའམ་ཁྱབ་སྒྲུབ་རིགས་པ་གསལ་པོར་བཟོ་ཐབས་
བཅས་ཀྱི་བགྲོ་གླེང་བྱས་ཡོད།
ས་བཅད་བདུན་པ། ཞིབ་འཇུག་གི་སྒྲུབ་བྱེད་འཚོལ་བསྡུ་བྱེད་བ་དང་འགོད་པ།
ཞིབ་འཇུག་དངོས་ནི་བརྗོད་གཞི་ཞིག་གི་ཆེད་གནས་ཚུལ་རྒྱུ་ཆ་རྣམས་ཕྱོགས་གཅིག་ཏུ་སྤུངས་པ་ལྟ་བུ་མ་ཡིན་པར། ཞིབ་
འཇུག་པ་དང་ཀློག་པ་པོས་སེམས་ཁུར་བྱ་ཡུལ་གྱི་གནད་དོན་ཞིག་སེལ་བའི་ཐབས་ལམ་མངོན་འགྱུར་ཡོང་བ་བྱེད་རྒྱུ་དེ་
ཡིན་པ་དང་། གནད་དོན་སྐོར་འགྲེལ་བཤད་དང་། རང་གི་ཐབས་ཤེས་ནི་ཡང་དག་པ་ཞིག་ཡིན་པ་ཞིབ་འཇུག་གི་སྒྲུབ་བྱེད་
ནང་ཁུངས་སྐྱེལ་རྒྱུ་དེ་རེད། ཞིབ་འཇུག་གི་གནད་དོན་ཞིག་དང་དེ་སེལ་བྱེད་ཀྱི་ཐབས་ཤེས་ཤིག་རྙེད་སྐབས་ངེས་པར་དུ་
རང་གི་སྒྲུབ་བྱེད་ཀྱི་རིགས་པ་ལ་འཆར་གཞི་འདིང་དགོས། ཞིབ་འཇུག་གི་སྒྲུབ་བྱེད་ཀྱི་རིགས་པ་ནི། རང་ཅག་གི་ཉིན་
རེའི་འཚོ་བའི་ཁྲོད་ཀྱི་ཁ་རྩོད་དྲག་པོ་བྱེད་རེས་དང་མི་འདྲ་བར། རྩོད་པ་འདི་དག་ནི་བརྗོད་གཞི་ཞིག་གི་སྐོར་ལ་ཆེད་
མཁས་པའི་བསམ་ཚུལ་མ་མཐུན་པ་ནས་བྱུང་བ་སྟེ། ཞིབ་འཇུག་པ་རྣམས་ཀྱིས་སྐབས་འགར་ཕན་ཚུན་གྱི་རྒྱུ་མཚན་དང་
བདེན་དཔང་སུ་ལ་ལེགས་པ་ཡོད་མེད་ཐོག་བྲིས་རྩོད་རྒྱག་པ་རེད། ས་བཅད་བདུན་པས། ཞིབ་འཇུག་པ་རང་ཉིད་ཀྱི་ཁས་
ལེན་ལ་རྒྱབ་སྐྱོར་ཇི་ལྟར་བྱེད་དགོས་པའི་སྐོར་གྱི་གཤམ་གསལ་དྲི་བ་ཁག་ལ་ལན་འདེབས་གླེང་སློང་བྱས་ཡོད། རང་ཉིད་
ཀྱི་ཁས་ལེན་ལ་རྒྱབ་སྐྱོར་ཅིའི་ཕྱིར་དང་ཇི་ལྟར་བྱེད་དགོས། ཞིབ་འཇུག་གི་སྒྲུབ་བྱེད་ཟེར་བ་དེ་གང་ཞིག་ཡིན། དེའི་སྤྱི་
བཤད་ཅི་འདྲ་ཞིག་ཡིན་ནམ། དྲི་བ་ལྔའི་ལན་འདེབས་གཅིག་གི་ཁོངས་སུ་གཏོགས་པའི་སྐོར་གསལ་བཤད་བྱས་ཡོད།
༡། ཁས་ལེན་ནམ་དམ་བཅའ་སྟེ། ཞིབ་འཇུག་པས་ཅི་ཞིག་ཀློག་པ་ལ་ཡིད་ཆེས་བྱེད་དུ་འཇུག་འདོད་དམ། ཞིབ་འཇུག་
ས་བཤད་འདོད་པ་གང་ཡིན་ནམ།
༢། རྒྱུ་མཚན་ཏེ། ཅིའི་ཕྱིར་ཞིབ་འཇུག་པས་འདི་ལྟར་བཤད་དགོས་སམ། ཅིའི་ཕྱིར་ཀློག་པ་པོས་མོས་མཐུན་བྱེད་དགོས་སམ།
༣། བདེན་དཔང་སྟེ། ཞིབ་འཇུག་པས་ཇི་ལྟར་ཤེས་པ་ཡིན། ཞིབ་འཇུག་པས་དེ་ཁུངས་སྐྱེལ་ཐུབ་བམ།
༤། ངོས་འཛིན་དང་སུན་འབྱིན་ཏེ། ཀློག་པ་པོས། འོན་ཀྱང་། དེ་ག་རེ་རེད། ཅེས་འདྲི་བ་ལྟ་བུ།
༥། འཐད་སྒྲུབ་ཀྱི་རིགས་པའམ་ཁྱབ་པ་ཡོད་པར་སྒྲུབ་པ་སྟེ། ཞིབ་འཇུག་པའི་ཁས་ལེན་ནམ་སྒྲུབ་བྱེད་དེའི་རྗེས་སུ་ཇི་
ལྟར་འབྲང་དགོས་སམ། ཡང་ན། སྒྲུབ་བྱེད་དེ་ལ་ཁྱབ་པ་ཅི་ཡོད་དམ། ཞིབ་འཇུག་པའི་གཏན་ཚིགས་ནི་ཅི་ཞིག་ཡིན་ནམ།
ཁྱེད་ཀྱིས་རང་ཉིད་ཀྱི་རྒྱུ་མཚན་ལ་འགྲེལ་བཤད་རྒྱག་ཐུབ་བམ།
དྲི་བ་འདི་དག་གི་ལན་ཤེས་པ་ལ། ཀློག་པ་པོ་དང་གླེང་མོལ་བྱེད་པ་ལྟར་སྒྲུབ་བྱེད་ཀྱི་རིགས་པ་ཇི་ལྟར་འགོད་ཚུལ་
ཤེས་དགོས་ཏེ། ཞིབ་འཇུག་གི་སྒྲུབ་བྱེད་ཀྱི་རིགས་པའི་ཁྲོད་རང་ཉིད་ཀྱིས་ཁས་ལེན་གང་ཞིག་འཛིན་རྒྱུ་ཡིན་ནམ། དེ་ལ་
བདེན་དཔང་གིས་རྒྱབ་སྐྱོར་ཡོད་པའི་རྒྱུ་མཚན་གང་ཞིག་བགྲང་ངམ། གཞན་གྱི་དགག་པ་དང་ལྟ་ཚུལ་ལ་ངོས་འཛིན་ཅིའི་
ཕྱིར་བྱེད་དམ་དེ་ཇི་ལྟར་བྱེད་དམ། གཞན་གྱི་དགག་པ་དག་སུན་འབྱིན་ཇི་ལྟར་བྱེད་དམ། དྲི་བར་ལན་འདེབས་བྱས་ཐོག་
རྒྱུ་མཚན་བགྲངས་པའི་རྩ་དོན་ཐད་འགྲེལ་བཤད་ཇི་ལྟར་རྒྱག་དགོས་ཀྱི་ཡོད་དམ། རང་ཉིད་ཀྱི་ཁས་ལེན་ལ་རྒྱབ་སྐྱོར་
བྱེད་པའི་ཆེད་སྒྲུབ་བྱེད་རིགས་པ་ཇི་ལྟར་འགོད་པ་སྟེ། རང་ཉིད་ཀྱིས་ཞིབ་འཇུག་གི་དྲི་བར་ལན་འདེབས་བྱེད་རྒྱུ་དང་།
ཁས་ལེན་གཙོ་བོའི་གནད་དོན་སེལ་ཐབས་བྱེད་པ་དེ་ཞིབ་འཇུག་གི་སྒྲུབ་བྱེད་ཀྱི་རིགས་པ་གཙོ་བོ་དེ་ཅིའི་ཕྱིར་ཡིན། རང་
གི་ཁས་ལེན་ལ་རྒྱབ་རྟེན་རིགས་གཉིས་ཀྱིས་རམ་འདེགས་བྱེད་དགོས་པ་སྟེ། རྒྱུ་མཚན་བགྲངས་པའི་ཐོག་ནས་ཇི་ལྟར་
རམ་འདེགས་བྱེད་པ་དང་། བདེན་དཔང་བཀོལ་བའི་ཐོག་ནས་ཇི་ལྟར་རམ་འདེགས་བྱེད་པ་གཉིས་སོ། །
གང་ལྟར་རང་ཉིད་ཀྱི་ཁས་ལེན་དེ་རྒྱུ་མཚན་ལེགས་པོ་ཞིག་དང་བདེན་དཔང་ལེགས་པ་ཞིག་ལ་ཇི་ལྟར་གཞི་བཅོལ་
དགོས་སྟངས་རྒྱུས་མངའ་ཡོད་པ་ཞིག་དགོས་ཏེ། ཞིབ་ཚགས་ཅན་གྱི་ཀློག་པ་པོས་སྒྲུབ་བྱེད་ཀྱི་གྲུབ་ཆ་ཡོད་ཚད་ལ་
དོགས་འདྲི་བྱེད་ངེས་ཡིན་པས། ཞིབ་འཇུག་པས་ངེས་པར་དུ་འབྱུང་སྲིད་པའི་དྲི་བ་ཁག་ལ་ཇི་ལྟར་ཚོད་དཔག་མང་ཙམ་
གཏོང་དགོས་པ་དང་། དེའི་རྗེས་སུ་གནད་དོན་གལ་ཆེ་ཤོས་གང་ཡིན་པ་ཇི་ལྟར་ངོས་འཛིན་དང་སུན་འབྱིན་བྱེད་དགོས་པ།
ཚོད་དཔག་གི་དྲི་བ་དང་དགག་སྒྲུབ་ལ་ངོས་འཛིན་དང་ལན་འདེབས་བྱེད་དགོས།
ཀློག་པ་པོ་རྣམས་ཀྱིས་ཞིབ་འཇུག་པའི་རྒྱུ་མཚན་ཞིག་བདེན་པ་ཡིན་པར་མོས་མཐུན་བྱས་ནའང་། ཁོ་ཚོས་སྔར་
བཞིན་དེ་ནི་ཞིབ་འཇུག་པའི་ཁས་ལེན་ལ་འབྲེལ་བ་ཡོད་པ་ཁས་ལེན་མི་བྱེད་པ་ཡོང་སྲིད། དེས་ན། ཁས་ལེན་དང་རྒྱུ་
མཚན་དབར་འབྲེལ་བ་ཡོད་པ་དེ་ཇི་ལྟར་འཐད་ལྡན་གྱི་རིགས་པས་སྒྲུབ་དགོས། རྒྱུ་མཚན་དང་ཁས་ལེན་གཉིས་འབྲེལ་
བ་མཐུད་པ་ནི། འཐད་ལྡན་གྱི་རིགས་པའི་བྱེད་ལས་སམ་རྩ་བའི་དམིགས་ཡུལ་ཡིན། དེ་བཞིན། སྒྲུབ་བྱེད་སྟབས་བདེ་
ཅན་ནས་སྒྲུབ་བྱེད་སྣེ་འཛོམས་ཅན་དུ་ཇི་ལྟར་གོང་འཕེལ་དུ་གཏོང་བ་དང༌། སྒྲུབ་བྱེད་རྒྱ་ཆེ་རུ་བཏང་ནས་ཐུན་མོང་མ་
ཡིན་པའི་ཁྱད་ཆོས་འབུར་དུ་ཇི་ལྟར་འདོན་པ་སོགས་ཀྱི་དྲི་བར་ལན་འདེབས་རྙེད་པར་བྱེད་པའི་སྒོ་ནས་ཞིབ་འཇུག་གི་
སྒྲུབ་བྱེད་འཚོལ་བསྡུ་དང་ལེགས་པར་འགོད་ཐུབ་པ་བྱེད་དགོས།
ས་བཅད་བརྒྱད་པ། ཞིབ་འཇུག་གི་ཁས་ལེན་འཛིན་པ།
རང་ཉིད་ཀྱི་ཞིབ་འཇུག་གི་ཁས་ལེན་གྱི་རིན་ཐང་གཏན་འབེབས་དགོས་པ་ལ། ཀློག་པ་པོས་དེའི་གལ་གནད་རང་བཞིན་
ཅན་དུ་ངོས་འཛིན་ཐོབ་ཐུབ་པ་བྱེད་དགོས་པའི་དགེ་མཚན་ཅི་ཡིན། སྒྲུབ་བྱེད་བསྡུ་རུབ་བྱེད་པའི་སྐབས་སུ། ངེས་པར་དུ་
ཞིབ་འཇུག་པས་ཁས་ལེན་གང་འདྲ་ཞིག་འཛིན་དགོས་མིན་ཤེས་དགོས་ལ། ད་དུང་བརྟན་པོ་བྱ་དགོས་པ་ཞིག་ནི། ཞིབ་
འཇུག་པས་ཁས་ལེན་རྣམས་རྒྱུ་མཚན་ཡང་དག་ལྡན་པ་མངོན་པ་ཙམ་མ་ཡིན་པར། ཐོག་མ་ནས་དོན་སྙིང་ངེས་ཅན་ལྡན་
པ་དང་རིགས་པས་སྒྲུབ་རིན་ཡོད་པ་ཞིག་ཡིན་དགོས། ལས་དོན་དེའི་ཆེད་དུ་ཞིབ་འཇུག་པ་རང་ཉིད་ལ་དྲི་བ་གསུམ་འདྲི་དགོས།
༡།ངས་ཁས་ལེན་ཅི་འདྲ་ཞིག་འཇོག་དགོས་སམ།
༢།ཁས་ལེན་དེ་བྱེ་བྲག་པའམ་དམིགས་བསལ་བ་ཞིག་རེད་དམ།
༣། ཀློག་པ་པོ་རྣམས་ཀྱིས་དེ་ནི་དོན་སྙིང་ཅན་རིགས་པས་རྒྱབ་སྐྱོར་ལ་བརྟེན་ནས་སྒྲུབ་རིན་ཡོད་པ་ཞིག་དུ་
མཐོང་གི་རེད་དམ།
དྲི་བའི་གནད་དོན་འདི་གསུམ་ལ་ལན་འདེབས་ཐུབ་པའི་དུས་སུ། ཞིབ་འཇུག་པ་ཁྱེད་རང་སྒྲུབ་བྱེད་བསྡུ་རུབ་
བྱེད་པར་གྲ་སྒྲིག་ལྡན་པ་ཡིན། ཞིབ་འཇུག་གནད་དོན་གང་འདྲ་ཞིག་ལ་ཐུག་གི་ཡོད་མེད་དེ་ཁས་ལེན་གང་འདྲ་ཞིག་འཛིན་
མིན་དང༌། སྒྲུབ་བྱེད་གང་འདྲ་ཞིག་གིས་རྒྱབ་སྐྱོར་བྱེད་མིན་ལ་རག་ལས་པ་ཡིན་པས། ཁས་ལེན་གང་འདྲ་ཞིག་འཛིན་
མིན་ཇི་ལྟར་དབྱེ་ཞིབ་བྱེད་པ་ནི་གནད་ཆེ། ས་བཅད་བརྒྱད་པའི་ནང་དུ། ཞིབ་འཇུག་པའི་ཞིབ་འཇུག་གི་དྲི་བར་ལན་
འདེབས་པའི་ཁས་ལེན་ཀྱི་རིགས་ལ་དབྱེ་བ་ཇི་ལྟར་འབྱེད་རྒྱུ་དང་། དེ་བཞིན་ཁས་ལེན་ཞིབ་ཕྲ་དང་གལ་ཆེན་པོ་ཡིན་མིན་
གྱི་ཁྱད་པར་དབྱེ་སྟེ། ཇི་ལྟར་སྒྲུབ་བྱེད་ཀྱི་དོན་དག་གཙོ་བོར་འགྱུར་ཚུལ་བགྲོ་གླེང་བྱས་ཡོད།
ས་བཅད་བཞི་པའི་ནང་མཐོང་གསལ་ལྟར། གཙུག་ལག་སློབ་གླིང་གི་ཞིབ་འཇུག་ལ་དངོས་ཡོད་གནད་དོན་མེད་
པར་འཆར་སྒོའམ་ལྟ་བའི་གནད་དོན་ལ་འཕྲད་ཀྱི་ཡོད་པ་སྟེ། གནད་དོན་དེའི་རིགས་སེལ་ཐབས་བྱེད་སྐབས། བྱ་སྤྱོད་
སྤེལ་མི་དགོས་པར་གོ་རྟོགས་སྤེལ་ལེན་བྱེད་དགོས་ཀྱི་ཡོད། དངོས་ཡོད་དང་འཆར་སྒོའི་ཁས་ལེན་གྱི་ཁྱད་པར་འབྱེད་
ཚུལ་གང་ཞིག་ཡིན། འཆར་སྒོའམ་ལྟ་བའི་ཁས་ལེན་འཇོག་ཚུལ་ཅི་འདྲ་ཡིན། དངོས་ཡོད་ཀྱི་ཁས་ལེན་འཛིན་པ་ནི་གང་
ཡིན། ཁས་ལེན་གྱི་རིན་ཐང་ཅིའི་ཕྱིར་དང་ཇི་ལྟར་གཏན་ལ་འབེབས་དགོས་སམ། ཁས་ལེན་དམིགས་བསལ་ཅན་ནམ་བྱེ་
བྲག་པ་ཞིག་ཅིའི་ཕྱིར་བཟོ་བའི་ཆེད་དུ། གནད་ལ་འཁེལ་བའི་ཐ་སྙད་བེད་སྤྱད་ནས་རིང་དྲགས་པ་དང༌། དགོས་མེད་ཚིག་
རྫོབ་ཅན་མེད་པར་ཇི་ལྟར་ཁས་ལེན་གསལ་པོ་ཤེས་རྟོགས་བྱེད་ཐུབ་པ་བཟོ་རྒྱུ་དང༌། ཁས་ལེན་གྱི་གཏན་ཚིགས་ནང༌།
གནད་དོན་ཁ་གསལ་ཞིབ་ཕྲ་ཇི་ལྟར་བརྗོད་པ་དང༌། ཁས་ལེན་དམིགས་བསལ་བའམ་ཁྱད་ཆོས་ལྡན་པ་ཞིག་བཟོས་རྗེས།
ཀློག་པ་པོ་རྣམས་ཀྱིས་དོ་སྣང་བྱེད་ཡུལ་ཆེ་ཤོས་ནི། དེའི་གལ་གནད་རང་བཞིན་ཅན་ཡིན་པས། དེ་ནི་ཁོ་ཚོའི་བསམ་ཚུལ་
ལ་འགྱུར་བ་གཏོང་བའི་ཐད་ནུས་པ་ག་ཚོད་ཅིག་ཐོན་མིན་ཚད་འཇལ་བའི་ཆ་རྐྱེན་ཞིག་ཡིན།
གནད་འགག་ཟེར་བ་གྲངས་ཚད་ཀྱི་ཐོག་ནས་གཏན་འབེབས་བྱེད་མི་ཐུབ་ཀྱང༌། ཞིབ་འཇུག་པས་རགས་ཙམ་
ཚོད་དཔག་བྱེད་ཐུབ། ཁས་ལེན་གནད་འགག་ཆེན་པོ་ཡིན་པ་ཇི་ལྟར་བཟོ་བ་ངེས་པར་དུ་ཤེས་དགོས། དེ་བཞིན། ཞིབ་
འཇུག་པ་རང་ཁུངས་ལྡན་ཡིན་པར་སྒྲུབ་ཆེད་ཁས་ལེན་གྱི་ཁྱད་ཆོས་འདོན་དགོས་ཏེ། ཁས་ལེན་ནུས་པ་དང་ལྡན་པ་དང་
བརྩི་མཐོང་ཡོད་པ་ཞིག་བྱེད་པར། དེའི་ཚད་མཚམས་རང་བཞིན་ལ་ཇི་ལྟར་ཁེངས་སྐྱུང་དང་བཅས་ངོས་འཛིན་བྱ་དགོས་
པ་དང་། ཀློག་པ་པོ་རྣམས་ཀྱི་ལྟ་ཚུལ་ཁག་ལ་ཇི་ལྟར་ངོས་འཛིན་དང་ལན་འདེབས་བྱ་རྒྱུ་དང་། བསམ་གཞིག་བྱ་རྒྱུ་ཡིན་
ཚུལ་བསྟན་པའི་སྒོ་ནས་ཇི་ལྟར་ཀློག་པོ་རྣམས་ཀྱིས་ཡིད་ཆེས་དང་བརྩི་མཐོང་ཐོབ་པ་བྱེད་རྒྱུ། (རྒྱས་པ་ས་བཅད་བཅུ་
པར་གཟིགས།) དེ་ཡོང་བ་ལ། ཁས་ལེན་གྱི་ཆ་རྐྱེན་གྱི་ཁྱབ་ཚད་ཇི་ལྟར་ངོས་ལེན་བྱ་བ། རང་ཉིད་ཀྱི་ཁས་ལེན་ལ་ཁྱད་
པར་མ་སྦྱར་བར་མཐའ་གཅིག་ཏུ་བདེན་པ་ཡིན། ཞེས་ཤེས་བཞིན་སེམས་ཐག་བཅད་ན་བརྗོད་ཐུབ་པ་སྲིད་མཐའ་ཙམ་
ཡིན་པས། རང་ཉིད་ཀྱི་ངེས་དོན་ནི་ཐ་སྙད་དང་ཚིག་མཚམས་སྟེ་མཐའ་ལྕགས་བསྐོར་བའི་སྒོ་ནས་ཁྱད་པར་ཇི་ལྟར་སྦྱར་
བ་བཅས་ཀྱི་དྲི་བར་ལན་འདེབས་རྙེད་པའི་སྒོ་ནས་ཞིབ་འཇུག་གི་ཁས་ལེན་གྱི་རང་བཞིན་དང་ཁྱབ་ཚད་དང་རན་པ་འཛིན་
ཚུལ་སོགས་གཏན་འབེབས་བྱེད་དགོས་སོ།།
ས་བཅད་དགུ་པ། རྒྱུ་མཚན་དང་བདེན་དབང་བསྡུ་རུབ་བྱེད་པ།
ཀློག་པ་པོ་རྣམས་ཀྱིས་ཐོག་མར་སྒྲུབ་བྱེད་ཀྱི་སྙིང་དོན་དང་། ཁས་ལེན། དེའི་རྒྱབ་སྐྱོར་བཅས་ལ་དོ་སྣང་བྱེད་པ་ཡིན། ཁོ་
ཚོས་དམིགས་བསལ་གྱི་རྒྱུ་མཚན་དང་དེའི་འཐད་ལྡན་གྱི་རང་བཞིན། དེའི་གཏན་ཚིགས་ཀྱི་གོ་རིམ་བཅས་ལ་དོ་སྣང་ཧ་
ཅང་ཆེན་པོ་བྱེད་ཀྱི་ཡོད། གལ་ཏེ་ཁོ་ཚོས་རྒྱུ་མཚན་དེ་དག་ནི་གནས་ལུགས་ཡོད་པར་སྙམ་ན། ཁོ་ཚོས་ཞིབ་འཇུག་པ་
ཁྱེད་ཀྱིས་བཏོན་པའི་བདེན་དཔང་དང་སྒྲུབ་བྱེད་རེ་རེའི་རྨང་རྡོ་ལ་ལྟ་སྲིད། གལ་ཏེ་ཁོ་ཚོས་བདེན་དཔང་ལ་ཡིད་མི་ཆེས་
ན། ཁོ་ཚོས་ཁྱེད་ཀྱི་རྒྱུ་མཚན་དང་འདོད་ཚུལ་ཁས་མི་ལེན་པ་དང་ཆབས་ཅིག་ཁྱེད་ཀྱི་ཁས་ལེན་ནམ་འདོད་ཚུལ་ཀྱང་ཁས་
མི་ལེན། དེས་ན། ཞིབ་འཇུག་པས་སྒྲུབ་བྱེད་འཚོལ་སྡུད་བྱེད་སྐབས། ངེས་པར་དུ་ཀློག་པ་པོ་རྣམས་ལ་འཐད་ལྡན་གྱི་རྒྱུ་
མཚན་ཆ་ཚང་བ་ཞིག་འདོན་སྤྲོད་བྱས་ཏེ། ཁ་གསལ་ཞིང་། གཏན་ཚིགས་ཀྱི་གོ་རིམ་ལྡན་པ། ཀློག་པ་པོས་དང་ལེན་བྱེད་
ཐུབ་པའི་བདེན་དཔང་དེ་རྨང་གཞིར་འཛིན་དགོས།
འོ་ན། ཁས་ལེན་སྒྲུབ་བྱེད་ཀྱི་རྒྱུ་མཚན་ཡག་པོ་དང་བདེན་དཔང་བརྟན་པོ་ཟེར་བ་ཅི་འདྲ་ཞིག་ལ་གོ་དགོས་སམ།
དེ་ཐག་གཅོད་སུའི་བྱེད་དམ། ཇི་ལྟར་བྱེད་དམ། ས་བཅད་དགུ་པའི་ནང་དུ། ཞིབ་འཇུག་གི་ཁས་ལེན་ཞིག་ལ་རྒྱབ་སྐྱོར་ཇི་
ལྟར་བྱེད་སྟངས་ཀྱི་སྐོར་གྲོས་བསྡུར་བྱས་ཡོད། རྒྱབ་སྐྱོར་བྱེད་སྟངས་རིགས་གཉིས་ཡོད་པ་ནི། རྒྱུ་མཚན་གྱི་སྒོ་ནས་ཇི་
ལྟར་རྒྱབ་སྐྱོར་བྱེད་སྟངས་དང་བདེན་དཔང་གི་སྒོ་ནས་ཇི་ལྟར་རྒྱབ་སྐྱོར་བྱེད་སྟངས་བཅས་གཉིས་ཡིན། དེ་གཉིས་ཀྱི་དབྱེ་
བ་གང་འདྲ་བྱས་ཏེ་འབྱེད་དགོས་པ་དང༌། རྒྱུ་མཚན་བེད་སྤྱད་ནས་རང་གི་སྒྲུབ་བྱེད་ལ་གོ་རིམ་ཇི་ལྟར་སྒྲིག་ཚུལ། དེ་
བཞིན་བདེན་དཔང་གི་སྤུས་ཚད་ལ་རིན་ཐང་ཇི་ལྟར་དབྱེ་ཞིབ་བྱེད་སྟངས་བཅས་བསྟན་ཡོད།
རྒྱུ་མཚན་དང་བདེན་དཔང་གི་ཁྱད་པར་ཅིའི་ཕྱིར་དང་ཇི་ལྟར་འབྱེད་དགོས་པ་ལ། ཞིབ་འཇུག་པར་རང་གི་རྒྱུ་
མཚན་རྣམས་གོ་རིམ་སྒྲིག་སྐབས། རང་གི་སྒྲུབ་བྱེད་ལ་ཇི་ལྟར་གཏན་ཚིགས་ཀྱི་སྒྲོམ་གཞི་ཞིག་བཙུགས་པའམ། སྒྲུབ་
བྱེད་ཀྱི་འཆར་གཞི་བཟོ་སྐབས་ཇི་ལྟར་རྒྱུ་མཚན་འདྲེན་པ། རྒྱུ་མཚན་རྣམས་ལུགས་མཐུན་གྱི་གོ་རིམ་བསྒྲིགས་རྗེས།
ངེས་པར་དུ་དེ་དག་རེ་རེ་ལ་རྒྱབ་སྐྱོར་བྱེད་པའི་བདེན་དཔང་ལྡང་ངེས་ཤིག་ཇི་ལྟར་ཡོད་པ་དགོས། བདེན་དཔང་དེ་ཞིབ་
འཇུག་པའམ་རྩོམ་པ་པོས་ཐག་གཅོད་པ་ཞིག་མ་ཡིན་པར་ཅིའི་ཕྱིར་ཀློག་པ་པོས་ཐག་གཅོད་བྱེད། བདེན་དཔང་ལ་བརྩི་
དགོས་ན། ཞིབ་འཇུག་པས་བརྗོད་པའམ་གཏམ་བཤད་གང་ཞིག་ལ་ཀློག་པ་པོའི་ངོས་ནས་དོགས་འདྲི་དང་དགག་པ་ཅིའི་
ཕྱིར་མི་གཏོང་བར་བརྩི་བཀུར་བྱེད་པ་ཞིག་དགོས། མ་མཐའ་ཡང་སྒྲུབ་བྱེད་ཀྱི་ཆེད་དུ་ཅིའི་ཕྱིར་དྲི་བ་མི་གཏོང་བ་ཞིག་ཡིན་དགོས།
འོན་ཀྱང༌། གལ་སྲིད་བདེན་དཔང་དེ་ལ་དྲི་བ་བཏང་ན། ཞིབ་འཇུག་པས་བལྟས་ན། དོན་དངོས་ཀྱི་བདེན་དཔང་
ཁུངས་བཙན་ཞིག་ཡིན་ཀྱང༌། ཀློག་པ་པོའི་ངོར་རྒྱུ་མཚན་ཙམ་ཞིག་ཡིན་པས། ད་དུང་ཁྱེད་ཀྱི་སྒྲུབ་བྱེད་ལ་ངེས་པར་དུ་
གཞི་འཛིན་སའི་བདེན་དཔང་གི་རྨང་གཞིར་སླེབས་མེད་པའི་རྟགས་ཡིན། གང་ལྟར། གཟབ་ནན་ཅན་གྱི་ཀློག་པ་པོས་ཐེ་
ཚོམ་གྱི་རྣམ་འགྱུར་ཐོག་ནས་བདེན་དཔང་གི་སྙན་ཞུར་ཇི་ལྟར་བལྟ་དགོས་མིན་ཤེས་ཀྱི་ཡོད། ཞིབ་འཇུག་པ་རང་ཉིད་ལ་
བདེན་དཔང་ཡག་པོ་ཞིག་ཡོད་སྙམ་ན་ཡང༌། དེ་དག་ཇི་ལྟར་བསྡུ་རུབ་བྱས་པ་དང༌། སུས་བསྡུ་རུབ་བྱས་པ་གསལ་པོར་
ཤེས་དགོས། གལ་སྲིད་དེ་དག་མི་གཞན་གྱིས་འཚོལ་སྡུད་བྱས་པ་ཡིན་ན། བདེན་དཔང་དང་ཉེ་བའི་རྒྱུ་ཆ་བཙལ་ཞིང་དེ་
གང་ཐུབ་ཀྱིས་ལུང་འདྲེན་བྱ་རྒྱུ། ཅིའི་ཕྱིར་བདེན་དཔང་གི་གཞི་རྩའི་མཚུངས་དཔེ་འཇོག་པ་སྟེ། བདེན་དཔང་ལེགས་པོ་ནི།
བརྟན་པོ་དང༌། མཁྲེགས་པོ།བྲག་རྡོ་ལྟ་བུ་ཞིག་རྨང་གཞིར་བྱས་པའི་ཐོག་ང་ཚོས་སྒྲུབ་བྱེད་བཀོད་པ་དེ་ང་ཚོ་རང་ཉིད་
ཀྱིས་མཐོང་ཐུབ་པ་ཞིག་ལ་ཟེར་གྱི་ཡོད།
ཞིབ་འཇུག་མི་སྣས་སྙན་ཞུ་གང་རུང་ཞིག་གི་ནང་དུ་བདེན་དཔང་ཁོ་ན་བཀོད་ཡོད་པ་ཧ་ཅང་ཉུང་ཉུང་ཡིན་པས།
བདེན་དཔང་དང་བདེན་དཔང་གི་སྙན་ཞུ་གཉིས་ཀྱི་ཁྱད་པར་གསལ་པོ་ཇི་ལྟར་འབྱེད་དགོས་སམ། ཀློག་པ་པོ་རྣམས་ལ་
བདེན་དཔང་ཅི་འདྲ་ཞིག་དགོས་པ་ཤེས་རྟོགས་བྱུང་བའི་སྐབས་སུ། ཞིབ་འཇུག་པས་ངེས་པར་དུ་བདེན་དཔང་གི་རིན་ཐང་
དང་ཡིད་རྟོན་རང་བཞིན་ལ་ཇི་ལྟར་ཚོད་ལྟ་བྱེད་དགོས་པ་སྟེ། བདེན་དཔང་དེ་ནི།
༡། ལྡང་ངེས་རང་བཞིན་ཅན་ཞིག་རེད་དམ།
༢། ཚབ་མཚོན་རང་བཞིན་ཅན་ཞིག་རེད་དམ།
༣། འཁྲུལ་བ་མེད་པ་ཞིག་བྲིས་འདུག་གམ།
༤། གནད་དུ་འཁེལ་བ་ཞིག་བྲིས་འདུག་གམ། ཡང་ན།
༥། རྒྱུ་ཆ་ཚད་མ་ཞིག་ནས་བླངས་པ་རེད་དམ།
ཞེས་དྲི་བ་གཏོང་དགོས། བདེན་དཔང་ལ་ཁྱད་ཆོས་དེ་དག་ཚང་དགོས་པ་ནི། རིག་གཞུང་ཞིབ་འཇུག་ལ་ཅིའི་
ཕྱིར་དང་ཇི་ལྟར་ངེས་པར་མཁོ་བའི་ཚད་འཛིན་གལ་འགངས་ཆེན་པོ་ཞིག་རེད་དམ། ཞིབ་འཇུག་པས་བདེན་དཔང་འཚོལ་
བསྡུ་བྱེད་པའི་སྐབས་སུ། ཚད་འཛིན་གྱི་ཆ་རྐྱེན་དེ་དག་ཚང་གི་ཡོད་མེད་ཇི་ལྟར་བལྟ་དགོས་པ་ཡིན། བདེན་དཔང་འཁྲུལ་
བ་མེད་པའི་སྒོ་ནས་ཇི་ལྟར་ཆ་ཚང་བ་དང༌། གསལ་པོར་ཡིག་ཆར་འགོད་པའི་ཐོག་ནས་སྙན་སེང་ཞུ་རྒྱུ་དང་། དེ་ལེགས་
པོ་བྱུང་མ་བྱུང་རྩོམ་ཡིག་མ་བྲིས་པའི་སྔོན་དང༌། རྗེས་སུ་བརྟག་དཔྱད་ཞིབ་ཕྲ་བྱས་ཐོག་རྒྱུ་མཚན་དང་བདེན་དཔང་བསྡུ་
རུབ་བྱེད་དགོས།
ས་བཅད་བཅུ་པ། གཞན་ལུགས་ཁས་ལེན་ཚུལ་དང་དེ་སུན་འབྱིན་ཚུལ།
ཞིབ་འཇུག་པའི་སྒྲུབ་བྱེད་ཀྱི་སྙིང་བོ་ནི། རང་ཉིད་ཀྱི་ཁས་ལེན་གང་ཞིག་ལ་བདེན་དཔང་རྨང་གཞིར་བཞག་པའི་རྒྱུ་མཚན་
གྱིས་རྒྱབ་སྐྱོར་བྱེད་རྒྱུ་དེ་རེད། རྒྱུ་མཚན་མང་པོ་བེད་སྤྱོད་བཏང་ནས་སྒྲུབ་བྱེད་ཇེ་བརྟན་དུ་གཏོང་བ་དང༌། རྒྱུ་མཚན་རེ་
རེ་ལ་ནང་གསེས་རྒྱུ་མཚན་དང་བདེན་དཔང་གིས་རྒྱབ་སྐྱོར་བྱེད་རྒྱུ་དེ་ཡིན། འོན་ཀྱང༌། གལ་སྲིད་ཞིབ་འཇུག་པས་རང་
ཉིད་ཀྱི་ཀློག་པ་པོའི་ངོར་ཁས་ལེན་ཡང་དག་བསྒྲུབ་པའི་ཆེད་དུ། རྒྱུ་མཚན་དང་བདེན་དཔང་ཁོ་ན་མཁོ་སྤྲོད་བྱས་པ་ལས།
ཁོ་ཚོའི་བསམ་ཚུལ་ལ་ངོས་ལེན་མ་བྱས་པ་དང་སྣང་མེད་མཐོང་ཆུང་བཏང་ན། གྲུབ་འབྲས་ལྡན་པའི་སྒྲུབ་བྱེད་ཅིག་བཟོ་
ཐབས་མེད་པ་ལྟ་བུ་རེད། ཞིབ་འཇུག་པས་ངེས་པར་དུ་བསྒྲུབ་དགོས་པ་ནི། རང་གི་ཁས་ལེན་གཏན་འབེབས་དང༌། དེ་
ཡང་དག་ཡིན་པར་སྒྲུབ་པའི་ཆེད་དུ། རྒྱུ་མཚན་དང་བདེན་དཔང་རྣམས་བསྡུ་རུབ་བྱས་པའི་སྒོ་ནས་(ས་བཅད་བདུན་པའི་
ནང་གསལ་བཤད་བྱས་པ་ལྟར།) ཀློག་པ་པོ་རྣམས་ཀྱིས་མུ་མཐུད་ནས་གླེང་མོལ་གྱི་མ་རྩ་འཇོག་སའི་ཁོར་ཡུག་ཅིག་
བཞེངས་སྐྲུན་བྱེད་དགོས་པ་དེ་ཡིན།
ཞིབ་འཇུག་པའི་ངོས་ནས་ཀློག་པ་པོས་དོགས་འདྲི་ཁག་དང༌། ལྟ་ཚུལ་མི་འདྲ་བ་རྣམས་དང་དགག་པ་རྒྱབ་པ་
རྣམས་ཇི་ལྟར་ངོས་ལེན་བྱེད་རྒྱུ་དང༌། དེ་དག་བྱས་པའི་སྒོ་ནས་རང་ཉིད་ཀྱི་ཁས་ལེན་སྒྲུབ་བྱེད་ཆ་ཚང་བའམ་ཕུན་སུམ་
ཚོགས་པ་ཞིག་ཅིའི་ཕྱིར་ཡོང་གི་ཚུལ་དང་། དེས་ན། གཞན་གྱིས་འདོད་པ་ངོས་ལེན་དང་དེ་ལ་སུན་འབྱིན་བྱེད་པ། དགག་
རྒྱག་བྱེད་པ་དང་། ཀློག་པ་པོས་གླེང་སློང་བྱེད་སྲིད་པའི་གདམ་ཀ་གཞན་བཅས་ཇི་ལྟར་གྲ་སྒྲིག་བྱས་ནས་སྒྲུབ་བྱེད་ལ་
སྔར་ལས་ལྷག་པའི་ཡིད་ཆེས་སྐྱེ་རུ་འཇུག་ཚུལ་སྐོར་ས་བཅད་བཅུ་པའི་ནང་བསྟན་ཡོད།
ཀློག་པ་པོ་ཡིས་འདྲི་སྲིད་བའི་དྲི་བ་དང་། དེ་ལ་སུན་འབྱིན་བྱེད་ཚུལ་ཞིབ་འཇུག་པའི་བློ་ལ་ཁ་གསལ་འཆར་བ་ལ།
ཐོག་མར་ཞིབ་འཇུག་པས་གནད་དོན་ལ་རྩད་ཞིབ་བྱེད་དགོས་ཏེ། ཅིའི་ཕྱིར་ཁྱེད་ཀྱིས་དེ་ན་ཞིབ་འཇུག་གནད་དོན་ཞིག་
ཡོད་པར་འདོད་པ་ཡིན་ནམ། ཁྱེད་ཀྱིས་གནད་དོན་འོས་འཚམས་ཀྱི་སྒོ་ནས་འགྲེལ་བཤད་རྒྱབ་ཡོད་དམ། གནད་དོན་
སེལ་ཐབས་ལ་བསམ་བློ་ཇི་ལྟར་གཏོང་དགོས་སམ། ཁྱེད་ཀྱི་གནད་དོན་སེལ་སྟངས་དེ་དངོས་ཡོད་ཅན་རེད་དམ་འཆར་
སྒོ་ཅན་ཡིན། ཁྱེད་ཀྱིས་སྒྲུབ་བྱེད་བརྗོད་པ་དེ་ཤུགས་དྲག་ཆེ་འམ། ག་རེ་བྱས་ནས་ཁྱེད་ཀྱི་དངོས་ཡོད་ཀྱི་སེལ་ཐབས་ནི།
གཞན་པ་ལས་ལེགས་པ་ཡིན་ནམ། ག་རེ་བྱས་ནས་ཁྱེད་ཀྱི་འཆར་སྒོའི་སེལ་ཐབས་ནི་གཞན་ལས་ལེགས་པ་ཡིན་ནམ།
ཀློག་པ་པོ་ཞིག་གིས་ཁྱེད་ཀྱི་བདེན་དཔང་ལ་འགྲན་སློང་བ་ཡིད་ལ་ཅིའི་ཕྱིར་འཆར་ཐབས་བྱེད་དགོས།
གལ་ཏེ་ཁྱེད་ཀྱིས་ཡང་དག་པའི་བདེན་དཔང་རིགས་མཁོ་འདོན་བྱེད་ཀྱི་ཡོད་ན། ཀློག་པ་པོས་སྔར་བཞིན་དེའི་སྤུས་
ཚད་ལ་དོགས་འདྲི་བྱེད་སྲིད་དེ། བདེན་དཔང་གི་རིགས་གཞན་ཅི་ཞིག་ཡོད། དེ་ཅིའི་ཕྱིར་འཁྲུལ་བ་མེད་པ་ཞིག་རེད། དེ་
ཅིའི་ཕྱིར་གནད་ལ་འཁེལ་ངེས་ཤིག་རེད། བདེན་དཔང་“མང་པོ་” ཟེར་བའི་དོན་དག་ག་རེ་རེད། བདེན་དཔང་དེ་ཅིའི་ཕྱིར་
གསར་ཤོས་ཤིག་རེད། བདེན་དཔང་དེ་ལ་ཅིའི་ཕྱིར་ཚབ་མཚོན་རང་བཞིན་མི་འདུག །དེ་ཅིའི་ཕྱིར་ཚད་མ་རེད། མི་སྣ་འདི་
ཅིའི་ཕྱིར་གནད་དོན་འདིའི་སྐོར་ལ་མཁས་པ་རེད། དགག་པ་ཚ་ཤོས་ནི་ནམ་རྒྱུན་འདི་ལྟ་བུ་ཡིན་ཏེ། ཁྱེད་ལ་བདེན་དཔང་
མང་བ་དགོས་ཀྱི་འདུག །ཞིབ་འཇུག་དེ་དུས་ཚོད་ངེས་ཅན་གྱི་ནང་སྒྲུབ་དགོས་པའི་རིགས་ཡིན་ནམ།
མདོར་ན། ཁྱེད་ཀྱི་སྒྲུབ་བྱེད་བསྡུ་རུབ་བྱེད་དུས། དོགས་ཟོན་ཅན་གྱི་ཀློག་པ་པོ་རྣམས་དང་འདྲ་བར་རང་ཉིད་ཀྱི་
ཁས་ལེན་དང༌། རྒྱུ་མཚན། བདེན་དཔང་བཅས་ལ་བརྟག་དཔྱད་དང་ཚོད་ལྟ་བྱེད་དགོས་ལ། ཐ་ན། ཁོ་ཚོས་དོགས་འདྲི་མི་
སྲིད་པ་ལས་ཀྱང་ལྷག་པ་ཞིག་བྱེད་དགོས། རང་གི་སྒྲུབ་བྱེད་ལས་གདམ་ཀ་གཞན་གང་ཡོད་པ་ཡིད་ལ་འཆར་ཐབས་ཇི་
ལྟར་བྱ་དགོས། གང་ཞིག་ངོས་ལེན་བྱེད་དགོས་མིན་ཇི་ལྟར་ཐག་གཅོད་བྱེད་པ། གལ་སྲིད་ངོས་ལེན་བྱེད་རྒྱུ་མང་དྲགས་
ན་སྐྱོན་ཅི་ཞིག་ཡོད་དམ། ངོས་ལེན་བྱེད་རྒྱུ་ཉུང་དྲགས་ན་སྐྱོན་ཇི་འདྲ་ཞིག་ཡོད་དམ། གཞན་གྱི་ལྟ་ཚུལ་སྣང་མེད་ལ་
བཏང་ན་གྱོང་ཅི་ཞིག་ཡོན་དམ། ཅིའི་ཕྱིར་རང་ཉིད་ཀྱི་སྒྲུབ་བྱེད་ཁྲོད་ཀྱི་སྐྱོན་ཆ་ངོས་ལེན་བྱེད་དམ། དེ་ཇི་ལྟར་དྲང་མོ་དྲང་
བཞག་གིས་བྱེད་དགོས་སམ། ཅིའི་ཕྱིར་སུན་འབྱིན་རྩ་བ་ནས་བྱེད་མི་རུང་བའི་སྒྲུབ་བྱེད་གཅིག་ཀྱང་མེད། ཅིའི་ཕྱིར་རང་
གིས་ལན་འདེབས་མི་ཐུབ་པའི་དྲི་བ་རྣམས་ངོས་ལེན་བྱེད་དགོས། དེ་ཇི་ལྟར་བྱེད་དགོས། སུན་འབྱིན་རྣམས་ལ་ཇི་ལྟར་
སྒྲུབ་བྱེད་ཕལ་བའི་སྒྲོམ་གཞིར་འགོད་དམ། གདམ་ཀ་གཞན་ལ་ངོས་ལེན་དང་དགག་སྒྲུབ་ཀྱིས་ཇི་ལྟར་ཁྱེད་ལ་སུན་
འབྱིན་པའི་གོ་སྐབས་ཤིག་སྤྲོད་ཀྱི་ཡོད། ཁྱེད་ཀྱི་འགྲན་རྩོད་ཀྱི་ཁས་ལེན་ཙམ་མཁོ་སྤྲོད་བྱས་པ་ཡིན་ན་ཅིའི་ཕྱིར་མི་
འགྲིག །ཅིའི་ཕྱིར་ངོས་ལེན་དང་སུན་འབྱིན་གྱི་ཐ་སྙད། དགག་པ་དང་གདམ་ཀ་ཅན་ངོས་ལེན་བྱེད་པ། དགག་པ་དང་
གདམ་ཀ་གཞན་སུན་འབྱིན་པའི་སྒོ་ནས་གཞན་ལུགས་ཁས་ལེན་ཇི་ལྟར་བྱེད་ཚུལ་དང༌། དེ་ལ་ཇི་ལྟར་སུན་འབྱིན་ཚུལ་སྐོར་བགྲོ་གླེང་བྱས་ཡོད།
ས་བཅད་བཅུ་གཅིག་པ། སྒྲུབ་བྱེད་ལ་ཁྱབ་པ་ཡོད་པར་སྒྲུབ་པ།
ཀློག་པ་པོ་རྣམས་ཀྱིས་ཁྱེད་ཀྱི་སྒྲུབ་བྱེད་རྣམས་ལ་གོ་བ་ལེན་མ་ཐུབ་པའམ། ཡང་ན། ཁྱེད་ཀྱི་རྒྱུ་མཚན་ལ་ཀློག་པ་པོ་
རྣམས་ཀྱིས་འགྲན་སློང་བྱེད་ཀྱི་རེད་བསམ་པའི་གནས་སྐབས་སུ། ངེས་པར་དུ་སྒྲུབ་བྱེད་ལ་ཁྱབ་པ་ཡོད་པར་བསྒྲུབ་
དགོས་པ་ཡིན། སྤྱིར་བཏང་བྱས་ན། “སྒྲུབ་བྱེད་ལ་ཁྱབ་པ་ཡོད་པར་བསྒྲུབ་པ་ནི། རྒྱུ་མཚན་དང་ཁས་ལེན་དབར་འབྲེལ་
བ་འཛུགས་པའི་ཡོངས་ཁྱབ་རྩ་བའི་རྣམ་གཞག་ཅིག་ཡིན།”“ ཁྱབ་པ་ཡོད་པར་སྒྲུབ་རྒྱུ་ནི། ཞིབ་འཇུག་ལས་གཞིའི་བརྒྱུད་
རིམ་ནང་གལ་གནད་ཆེ་ཤོས་ཤིག་ཡིན། “ཀློག་པ་པོ་རྣམས་ཀྱིས་རྒྱུ་མཚན་ཞིག་ཁུངས་ཐུབ་རང་བཞིན་ཡིན་པ་ཙམ་དུ་མ་
ཟད་སྐབས་དོན་ལ་འབྲེལ་བ་ཡོད་མེད་དོགས་འདྲི་བྱེད་སྲིད་པས་རེད།”ས་བཅད་བཅུ་གཅིག་པའི་ནང་། ཁྱབ་པ་ཡོད་པར་
བསྒྲུབ་པ་དེ་དག་དུས་ནམ་ཞིག་དང༌། ཇི་ལྟར་བེད་སྤྱོད་གཏོང་དགོས་པའི་སྐོར་འགྲེལ་བརྗོད་བྱས་ཡོད། ཁྱབ་པ་ཡོད་པར་
སྒྲུབ་པའི་བྱེད་ལས་གང་ཡིན་གསལ་བཤད་དང༌། དེ་དག་ལ་ཚོད་ལྟ་ཇི་ལྟར་བྱེད་ཚུལ། ག་དུས་བརྗོད་དགོས་པ་དང་ག་
དུས་བརྗོད་མི་དགོས་པའི་སྐོར་གསལ་བཤད་བྱས་ཡོད།
གཞི་རྩའི་རྩ་དོན་ནི་འདི་ལྟ་སྟེ། ཀློག་པ་པོ་རྣམས་ཀྱིས་ཁུངས་སྐྱེལ་མེད་པའི་སྒོ་ནས་རྒྱུ་མཚན་བཤད་ན། གོ་དོན་
རྟོགས་མི་ཐུབ་པའི་གནས་སྐབས་དང༌། ཡང་ན། ཞིབ་འཇུག་པའི་རྒྱུ་མཚན་ལ་ཁ་གཏད་གཅོག་མཁན་ཡོང་སྲིད་བསམ་
པའི་གནས་སྐབས་སུ་ངེས་པར་དུ་ཁྱབ་པ་ཡོད་པར་སྒྲུབ་དགོས་པ་ཡིན། དེ་སྒྲུབ་པ་ལའང་། རྒྱུན་སྲོལ་རིགས་པའི་ཁྲོད་ཀྱི་
ཁྱབ་པ་ཡོད་པར་ཇི་ལྟར་སྒྲུབ་པ་དང་ཤེས་ཡོན་སྒྲུབ་བྱེད་ཁྲོད་ཁྱབ་པ་ཡོད་པར་ཇི་ལྟར་སྒྲུབ་པ་གཉིས་རྒྱུས་མངའ་ཡོད་
དགོས། ཁྱབ་པ་ཡོད་པར་སྒྲུབ་པའི་རིགས་པ་ཇི་ལྟར་ཤེས་རྟོགས་བྱ་རྒྱུ། ཁྱབ་པ་ཡོད་པར་སྒྲུབ་པར་ཇི་ལྟར་ཚོད་ལྟ་བྱེད་པ་སྟེ།
༡། ཁྱབ་པ་ཡོད་པར་སྒྲུབ་པ་དེ་རྒྱུ་མཚན་ལྡན་པ་ཡིན་ནམ།
༢། ཁྱབ་པ་ཡོད་པར་སྒྲུབ་པ་དེ་ལྡང་ངེས་ཀྱི་ཚད་གཞི་ཅན་ཡིན་ནམ།
༣། ཁྱབ་པ་ཡོད་པར་སྒྲུབ་པ་དེ་ཁྱབ་པ་ཡོད་པར་སྒྲུབ་པ་གཞན་ལས་ཁྱད་དུ་འཕགས་པ་ཡིན་ནམ།
༤། ཁྱབ་པ་ཡོད་པར་སྒྲུབ་པ་དེ་ཁྱབ་ཁོངས་འདི་ལ་འོས་འཚམ་ཡིན་ནམ།
༥། ཁྱབ་པ་ཡོད་པར་སྒྲུབ་པ་དེ་རྒྱུ་མཚན་དང་ཁས་ལེན་ལ་ཁྱབ་ཐུབ་བམ།
གོང་དུ་དྲི་བ་ཁག་ལྔ་བཀོད་ཡོད་པའི་རྒྱུ་མཚན་ནི། ཀློག་པ་པོ་རྣམས་ཀྱིས་ཁྱབ་པ་ཡོད་པར་སྒྲུབ་པ་ལ་ཁ་གཏད་
གཅོག་ཚུལ་ཤེས་པ་ཡིན་ན། ཞིབ་འཇུག་པས་དཔྱད་རྩོམ་ལེགས་པོ་ཞིག་འབྲི་རྩོམ་བྱེད་པར་ཕན་ཐོགས་ཡོད། གཞན་
ཡང་། ཁྱབ་པ་ཡོད་པར་སྒྲུབ་པའི་དུས་སྐབས་གང་དུ་ཡིན་པ་ཤེས་པ་དང་། ཁྱབ་པ་ཡོད་པར་སྒྲུབ་པ་བཀོལ་ནས་ཞིབ་
འཇུག་པའི་སྒྲུབ་བྱེད་ལ་ཇི་ལྟར་ཚོད་ལྟ་བྱེད་པ། གཞན་ལུགས་ཀྱི་ཁྱབ་པ་ཡོད་པར་སྒྲུབ་པར་ཇི་ལྟར་ཁ་གཏད་གཅོག་པ་
དང༌། ཅིའི་ཕྱིར་གཅོག་པ་དང་དེ་ཅིའི་ཕྱིར་ཧ་ཅང་དཀའ་བའི་སྒྲུབ་བྱེད་ཡིན་ཏེ། འདི་ལས་ལྷག་པའི་དཀའ་ཚེགས་ཆེ་བའི་
རྩོད་གླེང་གི་ལས་འགན་ཞིག་མེད་དེ། ཞིབ་འཇུག་ཚོགས་སྡེ་ཁག་ནས་དང་ལེན་བྱས་པའི་ཁས་ལེན་དང་བདེན་དཔང་དང་
དེར་ཁྱབ་པ་ཡོད་པར་སྒྲུབ་པས་སྒྲུབ་ཚུལ་རྣམས་ཉམས་སུ་ལེན་པ་རྣམས་ལ་ཁ་གཏད་གཅོག་རྒྱུ་ནི་ཤིན་ཏུ་དཀའ་བའི་ལས་ཞིག་ཡིན།
ཉམས་མྱོང་ལ་གཞིར་བཞག་པའི་ཁྱབ་པ་ཡོད་པར་སྒྲུབ་པ་ལ་ཇི་ལྟར་ཁ་གཏད་གཅོག་པ་དང་། དེ་ཅིའི་ཕྱིར་ཁག་
པོ་ཡིན་པ། མཁས་པ་ཚད་ཐུབ་ལ་གཞིར་བཞག་པའི་ཁྱབ་པ་ཡོད་པར་སྒྲུབ་པར་ཅིའི་ཕྱིར་དང་ཇི་ལྟར་ཁ་གཏད་གཅོག་པ།
ཤེས་བྱའི་མ་ལག་ལ་གཞིར་བཞག་པའི་ཁྱབ་པ་ཡོད་པར་སྒྲུབ་པ་ལ་ཅིའི་ཕྱིར་དང་ཇི་ལྟར་ཁ་གཏད་གཅོག་པ། སྤྱིར་བཏང་
རིག་གཞུང་དང་འབྲེལ་བའི་ཁྱབ་པ་ཡོད་པར་སྒྲུབ་པ་ལ་ཅིའི་ཕྱིར་དང་ཇི་ལྟར་ཁ་གཏད་གཅོག་པ། ཁྱབ་པ་ཡོད་པར་སྒྲུབ་
པའི་བྱེད་ཐབས་ལ་ཇི་ལྟར་ཁ་གཏད་གཅོག་པ། དད་མོས་རྩ་དོན་རྨང་གཞིར་བཞག་པའི་ཁྱབ་པ་ཡོད་པར་སྒྲུབ་་ངཔ་ལ་ཅིའི་
ཕྱིར་དང༌། ཇི་ལྟར་ཁ་གཏད་གཅོག་པ་བཅས་ཀྱི་དྲི་བར་ལན་འདེབས་གསལ་པོ་ཤེས་པའི་སྒོ་ནས། ཞིབ་འཇུག་པས་གང་
ཐུབ་ཅི་ཐུབ་ཀྱིས་ཁྱབ་པ་ཡོད་པར་སྒྲུབ་པ་གཞི་ལ་བཞག་ནས་རྒྱུ་མཚན་གྲ་རྒྱས་པོ་བྱེད་པ་ཙམ་ལ་མི་བརྟེན་པར། བདེན་
དཔང་ཁུངས་བཙན་པོ་ཞིག་ལ་བརྟེན་རྒྱུ་དེ་རེད། དེར་བརྟེན། གང་ཐུབ་ཅི་ཐུབ་ཀྱིས་རྒྱུ་མཚན་རྣམས་ཁུངས་བཙན་པའི་
བདེན་དཔང་ལ་གཞི་བཅོལ་ནས་རང་ཉིད་ཀྱི་འཐད་ལྡན་རིགས་པ་གསལ་པོར་བཟོ་དགོས་དོན་ཅི་ཡིན། དེ་བཟོ་ཐབས་གང་
ཞིག་ཡིན་བཅས་ས་བཅད་བཅུ་གཅིག་ནང་གསལ་བཤད་བྱས་ཡོད།

ལེའུ་བཞི་པ། སྒྲུབ་བྱེད་རྣམས་འབྲི་རྩོམ་བྱེད་པ། ངོ་སྤྲོད། འཆར་གཞི་བསྐྱར་དུ་འདིང་བ།

ལེའུ་བཞི་པའི་ནང་། ཞིབ་འཇུག་པས་རྩོམ་ཤོག་འདོན་སྤེལ་བྱེད་པའི་གོ་རིམ་གཏན་འབེབས་བྱེད་སྟངས་དང་འབྲེལ་བའི་
སྐོར་ལ་བགྲོ་གླེང་བྱས་ཡོད། དེ་ལའང་ནང་གསེས་ས་བཅད་ལྔ་ཡོད་དེ། ས་བཅད་བཅུ་གཉིས་པས།ཐོག་མའི་ཟིན་བྲིས་ཀྱི་
འཆར་གཞི་འགོད་སྟངས་དང་ཐག་གཅོད་བྱེད་སྟངས། ས་བཅད་བཅུ་གསུམ་པས། ཟིན་བྲིས་ལ་ཚོད་ལྟ་དང་བསྐྱར་བཅོས་
བྱེད་སྟངས་དང་། ས་བཅད་བཅུ་བཞི་པས། དཔྱད་གཞིའི་རྒྱུ་ཆ་རྣམས་དཔྱད་རྩོམ་གྱི་ཁོངས་སུ་འཇུག་སྟངས། ས་བཅད་
བཅུ་ལྔ་པས།རྙོག་འཛིང་ཆེ་བའི་རྣམ་གྲངས་ཞིབ་འཇུག་དང་འབྲེལ་བའི་ཁུངས་སྐྱེལ་རྣམས་ཇི་ལྟར་གསལ་པོ་དང་གནད་
ལ་ཁེལ་བའི་སྒོ་ནས་ངོ་སྤྲོད་བྱེད་སྟངས། ས་བཅད་བཅུ་དྲུག་པས། རྩོམ་ཤོག་ངོ་སྤྲོད་དང་མཇུག་སྡོམ་ཇི་ལྟར་འབྲི་བ་དང༌།
དེའི་ནང་ཀློག་པ་པོ་རྣམས་ལ་དུས་ཚོད་གཏོང་རིན་ཡོད་པའི་ཡིད་ཆེས་སྤྲོད་ཚུལ། ས་བཅད་བཅུ་བདུན་པས། ཞིབ་འཇུག་
རྩོམ་གཤིས་ལ་ཞུས་དག་བཏང་ནས། ཁ་གསལ་པོ་དང་། གནད་ལ་ཁེལ་བ། ཀློག་བདེ་བ་བཅས་བཟོ་ཚུལ་བཅས་ཀྱི་སྐོར་
ལ་འགྲེལ་བརྗོད་བྱས་ཡོད། ས་བཅད་དེ་དག་གི་ཁྲོད་དུ་མྱུར་ཐབས་རེ་ཡོད་པ་དེ་ནི། ས་བཅད་ཀྱི་ཁ་སྐོང་དང་དངོས་ཡོད་
ལག་བསྟར་ལ་ཕན་པའི་ལམ་སྟོན་ཀྱང་ཡོད།
ས་བཅད་བཅུ་གཉིས་པ། འཆར་གཞི་དག་ཟིན་བྲིས་འགོད་ཕྱོགས་སྐོར།
ཞིབ་འཇུག་ཟིན་བྲིས་དུས་ནམ་ཞིག་ལ་འགོ་འཛུགས་དགོས་མིན་གྱི་མན་ངག་ཅིག་མེད། རང་ཉིད་ལ་འཚམས་པའི་ཐབས་
ལམ་ཞིག་ལ་བརྟེན་ནས་ཟིན་བྲིས་ཐོག་མ་དེ་ག་དུས་འགོ་བརྩམས་དགོས་མིན་གཏན་འབེབས་བྱེད་དགོས། ས་བཅད་བཅུ་
གཉིས་པའི་ནང༌། ཞིབ་འཇུག་ངོ་སྤྲོད་དང༌། ཞིབ་འཇུག་ཐབས་ཤེས།། རྒྱུ་ཆ་དང༌། གྲུབ་འབྲས། བགྲོ་གླེང་དང་མཇུག་
བསྡོམས། སྒྲུབ་བྱེད་བསྡུ་རུབ་བྱས་ཚར་པའི་རྗེས། དེ་རྣམས་ཟིན་བྲིས་སུ་ཇི་ལྟར་འགོད་པའི་གྲ་སྒྲིག་བྱེད་པ་དུས་
མཚུངས་ཇི་ལྟར་ཕྱོགས་བསྡོམས་དང་དབྱེ་ཞིབ། མཐའ་དཔྱོད་བཅས་རགས་ཟིན་ཇི་ལྟར་འབྲི་འགོ་བརྩམ་ཚུལ་བཅས་ཀྱི་
སྐོར་ལ་བགྲོ་གླེང་བྱས་ཡོད། འཆར་གཞི་དེ་ནི་ངེས་པར་དུ་ཀློག་པ་པོ་རྣམས་ཀྱིས་གང་ཞིག་འཚོལ་བ་དེ་རྙེད་པའི་ཆེད་དུ་
བཟོ་དགོས་པ་ཡིན་པས། ཀློག་པ་པོས་དཔྱད་རྩོམ་རྣམས་གོང་གསལ་འཆར་གཞིའི་བརྒྱུད་རིམ་དེ་དག་ལ་མིག་དཔེ་ལེན་
པའམ་རྗེས་སུ་འབྲངས་པའི་རེ་བ་རྒྱག་གི་ཡོད།
འོ་ན། དཔྱད་རྩོམ་གྱི་འཆར་གཞི་ཇི་ལྟར་འགོད་པ་ཡིན་ཞེ་ན། ཐོག་མར་ཞིབ་འཇུག་པས། དཔྱད་རྩོམ་གྱི་ངོ་སྤྲོད་སྐྱ་
ཐིག་འགོད་དགོས་ལ། དེ་འགོད་པ་ལ། སྒྲུབ་བྱེད་ལ་འབྲེལ་ཡོད་ཀྱི་རྒྱུ་ཆ་རྣམས་ཀྱི་ནང་དོན་གཙོ་བོ་མདོར་བསྡུས་ཀྱི་ལམ་
ནས་སྐྱ་ཐིག་ཏུ་ཇི་ལྟར་འགོད་པ་དང་། དཔྱད་གཞིའི་རྒྱུ་ཆ་རྣམས་ཕྱོགས་བསྡོམས་བྱས་རྗེས་དྲི་བ་དག་གཏམ་བཤད་ཀྱི་
རྣམ་པར་བསྐྱར་ཟློས་བྱས་ནས་དེའི་ཁྲོད་དུ་སྐྱོན་ཆ་དང་སྟོང་ཆ་དེ་འདྲ་མཐོང་མིན་ལ་ལྟ་དགོས།། “གལ་སྲིད་ང་ཚོས་མ་
ཤེས་ན་སྐྱོན་ག་རེ་ཡོད་པ་རེད་དམ་”ཟེར་བའི་དྲི་བ་ཞིག་ལ་ལན་འདེབས་ཀྱི་སྐྱ་ཐིག་ཇི་ལྟར་འགོད་པ་དང༌། དེ་བཞིན།
བར་ལན་འདེབས་པ་དེ་དོན་གནད་ལྟར་ཇི་ལྟར་གསལ་སྟོན་བྱེད་པའམ། ཡང་ན། དོན་གནད་གསལ་སྟོན་བྱེད་པའི་སྐབས་
སུ། རང་ཉིད་ལ་ལན་འདེབས་བྱེད་རྒྱུ་ཁས་ལེན་ཇི་ལྟར་བྱེད་དགོས་ཚུལ་བཅས་ཀྱི་དྲི་བའི་ལན་ཤེས་དགོས། སྐབས་འདིར་
ཞིབ་འཇུག་པ་ལ་གདམ་ཀ་ཡོད་པ་ནི་གཤམ་གསལ།
དང་པོ། ངོ་སྤྲོད་ཀྱི་མཐའ་མར་དཔྱད་རྩོམ་གྱི་སྙིང་དོན་བརྗོད་ནས་རྗེས་ཀྱི་ནང་དོན་ལ་སྒྲོམ་གཞི་ཇི་ལྟར་བཟོ་དགོས་
པ་དང༌། མཇུག་སྡོམ་གྱི་འགོ་འཛུགས་ལ་ཉེ་བའི་སྐབས་སུ་ཡང་བསྐྱར་དེ་ལྟར་ཇི་ལྟར་གསལ་སྟོན་བྱེད་པ། རང་ཉིད་ཀྱི་རྒྱུ་
མཚན་མཐར་ཐུག་གི་ཚུལ་དུ་མཇུག་བསྡོམས་ཁོ་ནའི་ནང་ཇི་ལྟར་བརྗོད་པ་བཅས་ཡིན།
གཉིས་པ། དཔྱད་རྩོམ་ཡོངས་ལ་ཁྱབ་པའི་ལྟ་ཚུལ་གཙོ་བོ་རྣམས་ཅིའི་ཕྱིར་ངོས་འཛིན་དགོས་སམ། དཔྱད་རྩོམ་གོ་
རིམ་སྒྲིག་པ་མཐོང་བའི་ཆེད་དུ། ཀློག་པ་པོ་རྣམས་ཀྱིས་དཔྱད་རྩོམ་ཡོངས་ལ་ཁྱབ་པའི་ལྟ་ཚུལ་གཙོ་བོ་ཁག་ངེས་པར་དུ་
མཐོང་ཐུབ་པ་བྱ་དགོས།
གསུམ་པ། རྩོམ་ལུས་གྱི་འཆར་གཞི་ཇི་ལྟར་འདིང་བ་ལ། རྒྱབ་ལྗོངས་སྐྱ་ཐིག་ཇི་ལྟར་འབེབས་པ་དང་ཐ་སྙད་ཀྱི་
མཚན་ཉིད་ཇི་ལྟར་འཇོག་པ། དཔྱད་རྩོམ་གྱི་སྡེ་ཚན་ཆེ་ཁག་རེ་རེའི་ཆེད་ངོ་ཤོག་རེ་ཇི་ལྟར་བཟོ་དགོས་པ། འོས་འཚམས་
ཀྱི་གོ་རིམ་ཞིག་ཇི་ལྟར་སྒྲིག་པ། ཆ་ཤས་རེ་རེ་བཞིན་དུ་ཇི་ལྟར་སྒྲིག་པ། དུས་རིམ་བཞིན་ཇི་ལྟར་སྒྲིག་པ་བཅས་ཀྱི་དྲི་བར་ན་རྙེད་དགོས་ལ།
བཞི་པ། སྡེ་ཚན་དང་དེའི་ནང་གསེས་སྡེ་ཚན་རེ་རེ་བཞིན་འཆར་གཞི་ཇི་ལྟར་འགོད་པ་དགོས་པ་ལ། སྡེ་ཚན་དང་
དེའི་ནང་གསེས་སྡེ་ཚན་ཁག་གི་ཐ་སྙད་གཙོ་བོ་རྣམས་ལ་ཇི་ལྟར་ནན་རྟགས་འགོད་པའམ་གསལ་ཁ་འདོན་པ། བདེན་
དཔང་དང༌། ངོས་འཛིན། ཁྱབ་པ་ཡོད་པར་སྒྲུབ་པ། ཕྱོགས་བསྡོམས་བཅས་འཇོག་ས་གསལ་པོར་ཇི་ལྟར་བཟོ་དགོས་པ།
ལྔ་པ། མཇུག་སྡོམ་གྱི་སྐྱ་ཐིག་ཇི་ལྟར་འགོད་པ་བཅས་ཀྱི་དྲི་བའི་སྐོར་ལན་འདེབས་ཤེས་དགོས།
གཞན་ཡང༌། ཡོངས་གྲགས་འཆར་གཞི་སྐྱོན་ཅན་གསུམ་ལས་གཡོལ་དགོས་ཏེ། དཔྱད་རྩོམ་དེ་རང་ཉིད་ཀྱི་
བསམ་གཞིགས་ཀྱི་བྱུང་རིམ་གཏམ་རྒྱུད་བཤད་པ་ལྟར་ཅིའི་ཕྱིར་གོ་རིམ་སྒྲིག་མི་རུང་བ། རྒྱུ་ཆ་རྣམས་ལྷན་ཧྲུག་འཚེམ་
འཐུས་རྒྱག་པ་ལྟར་ཅིའི་ཕྱིར་དཔྱད་རྩོམ་འབྲི་མི་རུང་བ་དང་། དཔྱད་རྩོམ་ནང་རང་ཉིད་ལ་སྤྲད་པའི་འགན་འཁྲིའི་ཐ་སྙད་
ནང་ཐད་འགོད་ཅིའི་ཕྱིར་བྱེད་མི་རུང་བ་བཅས་དང་། འཆར་གཞི་ཟིན་བྲིས་སུ་ཇི་ལྟར་བསྒྱུར་བ་དང༌། བག་ཕེབས་ཀྱི་བྱེད་
སྟངས་ནས་ཇི་ལྟར་འཆར་ཟིན་བཀོད་པ་དང༌། གང་མགྱོགས་སྒོ་ནས་ཅིའི་ཕྱིར་དང༌། ཇི་ལྟར་ཟིན་བྲིས་འགོད་འགོ་
འཛུགས་དགོས་པ། གནད་ཚིག་བེད་སྤྱད་དེ་རང་ཉིད་ཀྱི་རྒྱུན་ལྡན་གྱི་བགྲོད་ལམ་ཐོག་ཇི་ལྟར་བསྐྱོད་པ་དང༌། དེ་ཡང༌།
ནར་འགྱངས་དང་རྩོམ་པ་པོའི་འགོག་རྐྱེན་ལ་ཇི་ལྟར་གདོང་ལེན་བྱེད་དགོས་པ་བཅས་ཀྱི་སྐོར་འགྲེལ་བརྗོད་བྱས་ཡོད།
ས་བཅད་བཅུ་གསུམ་པ། སྒྲུབ་བྱེད་ཀྱི་གོ་རིམ་སྒྲིག་པ།
ས་བཅད་བཅུ་གསུམ་པའི་ནང༌། ཟིན་བྲིས་ཀྱི་གོ་རིམ་ཇི་ལྟར་སྒྲིག་སྟངས་དང་ཇི་ལྟར་ལེགས་བཅོས་བྱེད་ཚུལ། དེ་ལ་
བརྟེན་ནས་སྒྲུབ་བྱེད་རྣམས་ཞིབ་འཇུག་པ་རང་ཉིད་ལ་གསལ་པོ་ཡིན་པ་ལྟར། ཀློག་པ་པོ་རྣམས་ལ་ཡང་དེ་ལྟར་ཁ་གསལ་
ཇི་ལྟར་ཡོང་ཐབས་བསྟན་ཡོད། འགྲོ་ལུགས་འདི་ནི་ཞིབ་འཇུག་ལས་ཀར་དགེ་མཚན་ཆེ་བ་ཞིག་སྟེ། ཞིབ་འཇུག་པ་རང་
དེའི་རྗེས་སུ་གོམ་སྟབས་རེ་རེ་བཞིན་སྤོས་པ་ཡིན་ན། ཀློག་པ་པོ་ཇི་བཞིན་བསམ་བློ་ཇི་ལྟར་གཏོང་ནུས་པ་དང༌། རྩོམ་
ཤོག་ཟིན་བྲིས་ཀྱི་གོ་རིམ་ལ་ཕན་ནུས་ལྡན་པ།། ཡིད་རྟོན་འཕེར་བའི་སྒོ་ནས་དབྱེ་ཞིབ་དང་ཡར་རྒྱས་གཏོང་ཐུབ་པའི་ཕན་རླབས་ཡོད།
དཔྱད་རྩོམ་གྱི་ཕྱིའི་སྒྲོམ་གཞིར་ལེགས་བཅོས་སམ་བསྐྱར་བཅོས་གཏོང་སྐབས། ཀློག་པ་པོར་འཚམ་པ་
གཏན་ཁེལ་དགོས་ལ། དེ་ཡོང་བ་ལ། གནད་དོན་གསུམ་པོ་གང་མགྱོགས་དང་ནོར་འཁྲུལ་མེད་པའི་སྒོ་ནས་ཀློག་པ་པོས་
ངོས་འཛིན་ཐུབ་པ་བཟོ་དགོས་ཏེ། ངོ་སྤྲོད་མཇུག་སྒྲིལ་ས་གང་ཡིན་པ། མཐའ་བསྡོམས་འགོ་འཛུགས་ས་གང་ཡིན་པ།
ཚིག་གྲུབ་གཅིག་གམ་གཉིས་ཡོད་པ་ལས་གང་གི་ནང་རང་ཉིད་ཀྱི་དོན་གནད་གཙོ་བོ་གླེང་བ་བཅས་ཡིན།
ཀློག་པ་པོ་རྣམས་ཀྱིས་འདི་དག་ངོས་འཛིན་ཡོང་ཐབས་སུ། ཞིབ་འཇུག་པས་ཐབས་ལམ་གྱི་དྲི་བ་གསུམ་སློང་
དགོས་ཏེ། ངོ་སྤྲོད་ཀྱི་མཇུག་དང་མཐའ་བསྡོམས་ཀྱི་སྔོན་དུ་སྟོང་ཆ་འཕར་མ་ཇི་ལྟར་འཇོག་དགོས་པ། ངོ་སྤྲོད་ཀྱི་མཇུག་
གམ། ཡང་ན། མཇུག་སྒྲིལ་ཉེའི་མཚམས་སུ་རང་གི་དོན་གནད་གཙོ་བོ་གསལ་བཤད་ཅིའི་ཕྱིར་བྱ་དགོས་པ་དང༌། ངོ་སྤྲོད་
ཚིག་གྲུབ་ནང་དུ་དཔྱད་རྩོམ་ཁྱོན་ཡོངས་ལ་བཀོལ་བའི་ལྟ་ཚུལ་དང་བརྗོད་དོན་སྟོན་པའི་ཐ་སྙད་གཙོ་བོ་རྣམས་ཚུད་པ་ཇི་
ལྟར་བྱ་དགོས་བ་བཅས་སོ། །
དཔྱད་རྩོམ་གྱི་ཕྱི་སྒྲོམ་དེ་ཀློག་པ་པོར་འཚམ་པའི་གཏན་ཁེལ་བྱུང་རྗེས། སྒྲུབ་བྱེད་ལ་བསྐྱར་ཞིབ་བམ་ལེགས་
བཅོས་གཏོང་དགོས། དེའི་སྒྲུབ་བྱེད་ཀྱི་ས་བཅད་རེ་རེ་བཞིན་དབྱེ་ཞིབ་བྱ་དགོས་ཏེ། སྒྲུབ་བྱེད་ཀྱི་སྙིང་པོ་ཇི་ལྟར་ངོས་
འཛིན་པ་ལ། འདོད་ཚུལ་གཙོ་བོ་ལ་རྒྱབ་སྐྱོར་བྱེད་པའི་རྒྱུ་མཚན་རེ་རེ་ནི་སྡེ་ཚན་དེ་གའི་གནད་དོན་ཡིན་ནམ། རྒྱུ་མཚན་
དང་བདེན་དཔང་དབར་ལ་དོ་མཉམ་ཡང་དག་པ་བྱུང་ཡོད་དམ་ཞེས་པའི་དྲི་བ་སློང་དགོས།
དེའི་རྗེས། སྒྲུབ་བྱེད་ཀྱི་སྤུས་ཚད་རིན་ཐང་ཞིབ་བཤེར་བྱེད་པ་ལ་དྲི་བ་འདི་དག་ལ་ཞིབ་བཤེར་བྱ་དགོས་ཏེ། ཀློག་
པ་པོ་པོ་རྣམས་ཀྱིས་རང་ཉིད་ཀྱི་སྒྲུབ་བྱེད་ཁས་མི་ལེན་པའི་རྒྱུ་མཚན་གང་ཡིན་ནམ། བདེན་དཔང་ཡིད་རྟོན་ཆོག་པ་ཡིན་
ནམ། འོས་འཚམ་གྱི་སྒོ་ནས་སྒྲུབ་བྱེད་ཁྱད་ཆོས་སྦྱར་ཡོད་དམ། དཔྱད་རྩོམ་ཀློག་དུས་ལས་གྲོགས་དང་གླེང་མོལ་བྱེད་པ་
དང་འདྲ་བ་བྱུང་ངམ། ཡང་ན། མཛའ་མཐུན་གྱི་སྒོ་ནས་དྲི་བ་ཁག་པོ་གཏོང་བ་དེ་རེད་དམ། དགོས་ངེས་ཀྱི་ཁྱབ་པ་ཡོད་
པར་སྒྲུབ་པ་རྣམས་ཚང་མ་བརྗོད་ཡོད་དམ། ལྷག་པར་གཤམ་གྱི་དྲི་བ་འདི་ལ་ཚོད་ལྟ་བྱེད་རྒྱུ་ལས་སླ་བོ་མེད།
དཔྱད་རྩོམ་གྱི་ཕྱི་སྒྲོམ་དང་སྒྲུབ་བྱེད་ཀྱི་སྙིང་དོན་ལ་ཡིད་ཆེས་སམ་གདེང་ཚོད་སླེབས་པའི་སྐབས་སུ། ཀློག་པ་པོ་
རྣམས་ཀྱིས་དཔྱད་རྩོམ་ཆ་ཚང་འབྲེལ་ཆགས་པོ་ཡིན་པ་ཤེས་དགོས། དེ་དག་ཤེས་སུ་འཇུག་པ་ལ། དཔྱད་རྩོམ་གྱི་གོ་
རིམ་སྒྲིག་སྟངས་ལ་བསྐྱར་ཞིབ་གཏོང་བ་ལ། གཤམ་གསལ་ལྟར་ཞིབ་བཤེར་བྱ་དགོས། གནད་ཚིག་རྣམས་དཔྱད་རྩོམ་
ཧྲིལ་པོར་ཁྱབ་པ་ཡོད་དམ། ས་བཅད་རེ་རེ་དང་ནང་གསེས་ཚན་པ་རེ་རེའི་མགོ་ལ་རྟགས་མཚན་གསལ་པོ་ཡོད་དམ།
ས་བཅད་ཆེ་ཁག་རེ་རེ་ས་བཅད་སྔོན་མ་དང་འབྲེལ་བ་སྟོན་པའི་ཐ་སྙད་དང་བཅས་རྟགས་མཚན་འཁོད་ཡོད་དམ། ས་
བཅད་རེ་རེ་ཇི་ལྟར་དཔྱད་རྩོམ་སྤྱི་ལ་འབྲེལ་བ་ཡོད་པ་གསལ་པོ་ཡིན་ནམ།
དེ་བཞིན། ས་བཅད་རེ་རེར་དྲི་བ་འདི་ལྟར་གཏོང་དགོས་ཏེ། ས་བཅད་འདིས་དྲི་བ་གང་ཞིག་ལ་ལན་འདེབས་བྱེད་
དམ། ས་བཅད་རེ་རེའི་དོན་གནད་རྣམས་ངོ་སྤྲོད་དང་མཇུག་སྡོམ་ཁྲོད་མདོར་བསྡུས་པའི་སྒོ་ནས་འགྲེལ་བརྗོད་བྱས་ཡོད་
དམ། ས་བཅད་གཅིག་གྱུར་བྱེད་པའི་ཐ་སྙད་དེའི་ནང་ཁྱབ་པ་ཡོད་དམ། དོན་ཚན་ནམ་ཚིག་དུམ་ཁག་ལ་ཇི་ལྟར་ཞུས་དག་
བྱེད་པ་དང༌། ཟིན་བྲིས་ཚར་རྗེས་ཇི་ལྟར་ཚིག་འགྲེལ་རྒྱག་པ་བཅས་ཀྱི་དྲི་བར་ལན་འདེབས་བྱས་ཐོག་ས་བཅད་བཅུ་
གསུམ་པའི་ནང་། ཟིན་བྲིས་ཀྱི་གོ་རིམ་ཇི་ལྟར་སྒྲིག་སྟངས་དང་ཇི་ལྟར་ལེགས་བཅོས་བྱེད་ཚུལ་གསལ་བཤད་བྱས་ཡོད།
མྱུར་ཐབས་ནང་གནད་བསྡུས་ཀྱི་རྣམ་གཞག་བསྟན་ཡོད།
ས་བཅད་བཅུ་བཞི་བ། རྒྱུ་ཆ་རྣམས་དཔྱད་རྩོམ་གྱི་ཁུངས་སུ་འཇུག་པ།
ཞིབ་འཇུག་པས་རྒྱུ་ཆ་གནད་ལ་ཁེལ་བའི་སྒོ་ནས་བེད་སྤྱོད་བྱེད་སྟངས་ཤེས་དགོས་པ་ནི་ཧ་ཅང་གལ་གནད་ཆེ། ལྷག་
པར་དུ་ཞིབ་འཇུག་པས་དཔྱད་གཞིའི་རྒྱུ་ཆ་ཡི་རྩོམ་པ་པོ་དང༌། ཀློག་པ་པོ་གཉིས་ལ་བརྩི་བཀུར་བྱེད་པའི་རྩ་དོན་བརྩི་སྲུང་
བྱས་པ་ཡིན་ན། རང་ཉིད་ཀྱིས་ཡིད་རྟོན་རུང་བའི་ཁྱད་ཆོས་སྟོན་ཐུབ་པ་ཡང་ཡིན། ཞིབ་འཇུག་པས་ངེས་པར་དུ་རང་ཉིད་
ཀྱི་བསམ་གཞིག་མཚོན་པའི་སྐད་ཆ་བེད་སྤྱད་ནས་དཔྱད་རྩོམ་འབྲི་དགོས་པ་ཡིན། འོན་ཀྱང༌། བསམ་གཞིག་དེ་དག་ལུང་
འདྲེན་དང༌། ཚིག་འགྲེལ། ཕྱོགས་བསྡུས་བཅས་ཀྱི་རྒྱབ་སྐྱོར་དགོས་ངེས་ཡིན། “ནམ་རྒྱུན་ལུང་འདྲེན་བྱེད་པ་ནི། རང་ཉིད་
ལ་མི་བདག་པའི་བསམ་ཚུལ་གྱི་ཆེད་ཡིན། ”ºབརྗོད་ཟིན་པ་ལྟར། ཞིབ་འཇུག་ཁྱབ་ཁོངས་མི་འདྲ་བའི་དབང་གིས་དེ་དག་
བེད་སྤྱོད་བྱེད་སྟངས་མི་འདྲ་བའི་སྐོར་ས་བཅད་བཅུ་བཞི་པས་བགྲོ་གླེང་བྱས་ཡོད།
ཞིབ་འཇུག་ཁྱབ་ཁོངས་ལ་འོས་འཚམ་གྱི་སྒོ་ནས་ལུང་འདྲེན་དང་། འགྲེལ་བཤད། ཕྱོགས་བསྡོམས་བཅས་ཇི་ལྟར་
བྱེད་པ། ལུང་ཚིག་ཐད་ཀར་རང་ཉིད་ཀྱི་རྩོམ་ཡིག་ནང་ཇི་ལྟར་འདྲེན་པ་དང་། ཀློག་པ་པོ་རྣམས་ལ་བདེན་དཔང་ཇི་ལྟར་
འབྲེལ་ཡོད་ཡིན་ཚུལ་སྟོན་པ། ལུང་འདྲེན་བྱེད་སྐབས་ཀྱི་སྤྱི་ཚོགས་ཀྱི་གལ་འགངས་རང་བཞིན། ལུང་འདྲེན་བྱས་པ་
ཡིན་ན། ཞིབ་འཇུག་པ་ལ་རྐུ་བཤུས་བྱས་པའི་སྐྱོན་འཛུགས་ཕོག་པ་ལས་ཇི་ལྟར་སྲུང་སྐྱོབ་བྱེད་པ། ལུང་འདྲེན་བྱས་ན་
ཞིབ་འཇུག་པ་ལ་ཕན་ཐོགས་ཅི་ཡོད་པ། ལུང་དྲངས་ན་ཀློག་པ་པོ་རྣམས་ལ་ཇི་ལྟར་རོགས་རམ་བྱས་པ་ཡིན་པ། མཇུག་
མཐར་ལུང་འདྲེན་བྱས་ན་ཅིའི་ཕྱིར་ཞིབ་འཇུག་པའི་རྒྱུ་ཆ་ལ་ཆེ་བསྟོད་བྱས་པ་ཡིན།
རྒྱུན་སྤྱོད་ལུང་འདྲེན་རིགས་བཞི་གང་དང་གང་ཡིན། ལུང་འདྲེན་བྱེད་པའི་འགྲོ་ལུགས་ཚང་མའི་ནང༌། རྩོམ་པ་པོ་
དང༌། རྩོམ་སྒྲིག་པ། ཡང་ན། རྒྱུ་ཆ་ལ་འགན་འཁུར་མཁན་སུ་ཡིན་ན། དེའི་མིང་དངོས་སུ་སྨྲོས་ནས་འགོ་འཛུགས་སྲོལ་
ཡོད། དེས་ན། གཞི་རྩའི་ལུང་འདྲེན་ཚུལ་གཉིས་ནི།རྩོམ་པ་པོ་དང་དེབ་མིང༌། རྩོམ་པ་པོ་དང་ལོ་དུས་བཅས་ཡིན།
བཞིན། རྩོམ་པ་པོ་དང་དེབ་མིང་གི་ལུང་འདྲེན་ཚུལ་གཉིས་ཡོད། རྩོམ་པ་པོ་དང་དེབ་མིང་གི་ལུང་འདྲེན་ཚུལ་མི་འདྲ་བ་
གཉིས་ཀ་ཡོངས་གྲགས་ཀྱི་ལུང་འདྲེན་ཚུལ་ལག་དེབ་གཞིར་བཞག་ཡོད་དེ། ཆི་ཁའ་རྒོའི་(Chicago) རྩོམ་པ་པོ་དང༌།
དེབ་མིང་གི་ལུང་འདྲེན་ཚུལ་དང་སྨ་སླ་ཨེ (MLA) བཀོད་ཚུལ། དེང་རབས་སྐད་ཡིག་མཐུན་ཚོགས་ཀྱི་ལུང་འདྲེན་ཚུལ་
བཅས་གཉིས་ཡོད། དེ་བཞིན། རྩོམ་པ་པོ་དང༌། ལོ་དུས་ཀྱི་ལུང་འདྲེན་ཚུལ་གཉིས་ཡོད། དེ་གཉིས་ཀ་ཡོངས་གྲགས་ཀྱི་
ལུང་འདྲེན་ཚུལ་ལག་དེབ་གཞིར་བཞག་ཡོད། ཆི་ཁའ་རྒོའི་རྩོམ་པ་པོ་དང་ལོ་དུས་ཀྱི་ལུང་འདྲེན་ཚུལ་དང་། ཨེ་པི་ཨེ
(APA) ལུང་འདྲེན་ཚུལ། ཨ་རིའི་སེམས་ཁམས་རིག་པའི་མཐུན་ཚོགས་ཀྱི་དཔེ་སྐྲུན་ལག་དེབ། འདོན་ཐེངས་དྲུག་པ་བཅས་ཡིན།
ཟིན་བྲིས་འགོད་སྐབས་ཞིབ་འཇུག་མི་སྣ་ཚོས་བྱེད་མི་རུང་བའི་ནོར་འཁྲུལ་ཆེ་ཤོས་དེ་ཤོར་ཉེན་ཡོད་པ་ནི། རྩོམ་པ་
པོ་གཞན་ཞིག་གི་རྩོམ་ཡིག་དེ་རང་ཉིད་ཀྱི་ཡིན་པ་ལྟར་ཀློག་པ་པོ་ཚོར་བརྒྱུད་སྤྲོད་བྱེད་པ་དེ་ཡིན་པས། ལྷོད་གཡེང་ཤོར་
ནས་རྐུ་བཤུས་སུ་འགྲོ་བར་དོགས་ཟོན་བྱེད་དགོས། དེས་ན། རྒྱུ་ཆའི་ལུང་ཚིག་དང༌། ཚིག་འགྲེལ། སྙིང་བསྡུས་ཚང་མ་
ལུང་འདྲེན་ཇི་ལྟར་བྱ་རྒྱུ་དང༌། མ་རྟོགས་པ་དང༌། གོ་ནོར་ཐེབས་པ། ཀུན་སློང་སྐྱོན་མེད་བཅས་ལ་ཁ་གཡོག་བྱས་ན།
ལུང་འདྲེན་མ་བྱས་པ་ཅིའི་ཕྱིར་བྱེད་མི་རུང༌། མྱུར་ཐབས། ཞིབ་འཇུག་དཔྱད་རྩོམ་ཁྲོད་ལུང་ཚིག་གང་ཡོད་གསལ་སྟོན་ཇི་
ལྟར་བྱེད་པ་དང་། ལུང་འདྲེན་ཚང་མ་དང༌། ཐ་ན། ལུང་ཁུངས་གང་ཡིན་སྟོན་པའི་སྐབས་སུ་ཡང་བརྡ་རྟགས་གསལ་པོར་
ཅིའི་ཕྱིར་འཁོད་དགོས་པ། ཚིག་འགྲེལ་ཧ་ཅང་འདྲ་མཚུངས་ཅན་ཅིའི་ཕྱིར་རྒྱག་མི་རུང་བ་བཅས་ཀྱི་སྒོ་ནས་ནམ་རྒྱུན་ལུང་
འདྲེན་བྱེད་པ་ནི། ཞིབ་འཇུག་པ་རང་ཉིད་ལ་མི་བདག་པའི་བསམ་ཚུལ་གྱི་གསལ་པོར་གཏོན་པའི་ཆེད་ཡིན་པ་བཅས་རྒྱུ་
ཆ་རྣམས་དཔྱད་རྩོམ་གྱི་ཁོངས་སུ་འཇུག་སྟངས་ཅི་འདྲ་ཡིན་པ་ས་བཅད་བཅུ་བཞི་པས་འགྲེལ་བརྗོད་བྱས་ཡོད།
ས་བཅད་བཅོ་ལྔ་པ། བདེན་དཔང་མཐོང་ཐུབ་པའི་སྒོ་ནས་སྟོན་པ།
ཞིབ་འཇུག་པས་ཕལ་ཆེར་སྐད་ཆའི་ལམ་ནས་རང་ཉིད་ཀྱི་ཞིབ་འཇུག་བདེན་དཔང་ཀློག་པ་པོར་གོ་བརྡ་སྤྲོད་སྲོལ་ཡོད།
འོན་ཀྱང་། གྲངས་ཚད་གཏན་འཁེལ་གྱི་དཔང་རྟགས་རྣམས་སྐད་ཆའི་བརྒྱུད་ལམ་ལས་རེའུ་མིག་དང་དཔེ་རིས། པར་
རིས་བཅས་ཀྱི་ལམ་ནས་གོ་བརྡ་སྤྲད་པ་ཡིན་ན་ཁོང་དུ་ཆུད་སླ་བ་ཡོད་པས། ས་བཅད་འདིའི་ནང༌། ཞིབ་འཇུག་པས་པར་
རིས་ཀྱི་རྣམ་པ་གང་འདྲ་ཞིག་བདམས་ནས། ཀློག་པ་པོས་བདེན་དཔང་གནས་ཚུལ་དང་རྒྱུ་ཆའི་གནས་བསྡུས་ཁོང་དུ་ཆུད་
པ་དང་། ཤེས་རྟོགས་ཡོང་བ། གང་འདྲ་བྱས་ཏེ་རང་གི་སྒྲུབ་བྱེད་ལ་རྒྱབ་སྐྱོར་བྱེད་པའི་སྐོར་བསྟན་ཡོད།
རྒྱུ་ཆའི་གནས་བསྡུས་ཉུང་ཞིང་སྟབས་བདེ་ཡིན་པའི་སྐབས་སུ། ཀློག་པ་པོ་རྣམས་ཀྱིས་ཚིག་གྲུབ་ཁག་རེའུ་མིག་
ཇི་བཞིན་ཁོང་དུ་ཆུད་སླ་བ་ཡིན། མཐོང་ཐུབ་པའི་མཚོན་དོན་དང་ངག་ཐོག་ནས་ཞུ་རྒྱུ་གང་ཞིག་འདེམས་པ། རི་མོའམ་
མཚོན་དོན་ནུས་པ་ཆེ་ཤོས་ཅིའི་ཕྱིར་འདེམས་པ། རྙོག་འཛིང་ཆེ་བའི་རྒྱུ་ཆའི་གནས་བསྡུས་ངོ་སྤྲོད་བྱེད་དགོས་བྱུང་ན།
ཆེས་རྒྱུན་མཐོང་གི་གདམ་གསེས་ནི་རེའུ་མིག་དང༌། ཐིག་རིས། ལྟེབ་ཐིག་རི་མོ་འདེམས་པ་དང༌། དེ་དག་རེ་རེ་ལ་རང་
ཉིད་ཀྱི་ཐུན་མོང་མ་ཡིན་པའི་ཕན་ནུས་ཡོད།
རེའུ་མིག་དང་དཔེ་རིས། རི་མོ་བཅས་ཀྱི་བཟོ་བཀོད་ཇི་ལྟར་བྱེད་པའི་ཆེད། འདིར་ནུས་པ་ལྡན་པའི་ཇུས་འགོད་
བྱེད་སྟངས་ཀྱི་རྩ་དོན་ཁ་ཤས་བརྗོད་ཡོད། དེ་ལག་བསྟར་ཡོང་ཆེད། ཕལ་ཆེར་རང་ཉིད་ཀྱི་བཟོ་དབྱིབས་མཉེན་ཆས་ཁྲོད་
ཀྱི་སོར་བཞག་སྒྲིག་འགོད་ལ་བཟོ་བཅོས་རྒྱག་དགོས། རི་མོ་རེ་རེར་བཟོ་བཀོད་བྱས་ནས་ཀློག་པ་པོ་རྣམས་ལ་ཇི་ལྟར་
ཤེས་རྟོགས་ཡོང་བར་རོགས་རམ་བྱེད་པ། རི་མོ་ཅན་གྱི་དཔེ་རིས་ནི་རྙོག་འཛིང་ཆེ་བའི་གྲངས་ཀས་མཚོན་པ་ཡིན་པས་
རང་ངོས་ནས་འགྲེལ་བརྗོད་བྱེད་པ་ཧ་ཅང་དཀོན།
ཞིབ་འཇུག་པས་པར་དུ་དེ་དག་བཟོ་བཀོད་བྱས་ནས་ཀློག་པ་པོ་རྣམས་ལ་དེའི་ནང་གང་ཞིག་ཡོད་པ་དེ་ཇི་ལྟར་
སྟོན་རྒྱུ་དང་། ཇི་ལྟར་རང་ཉིད་ཀྱི་སྒྲུབ་བྱེད་ལ་འབྲེལ་བ་ཤེས་རྟོགས་ཡོང་བ་བྱེད་དགོས། དཔེ་རིས་རྣམས་སྟབས་བདེ་
ཡོང་ཐབས་ལ་ཇི་ལྟར་འབད་བརྩོན་བྱེད་དགོས། རེའུ་མིག་རྣམས་སྟབས་བདེ་ཡོང་ཐབས་དང་དཔེ་རིས་དང་ཐིག་རིག་
རྣམས་སྟབས་བདེ་ཡོང་ཐབས་ལ་ཇི་ལྟར་འབད་བརྩོན་བྱེད་དགོས་པ། རེའུ་མིག་དང་དཔེ་རིས། རི་མོའི་མཚོན་དོན་བཅས་
ཀྱི་སྐོར་དམིགས་བསལ་ལམ་སྟོན་དང་བཅད་མཚམས་ཇི་ལྟར་གསལ་པོར་བཟོ་བ། རྒྱུ་ཆའི་གནས་བསྡུས་ཧ་ཅང་མང་
བའི་རེའུ་མིག་ནི་འཚང་ཁ་རྒྱག་པ་ལྟ་བུར་སྣང་བས་ན། ཀློག་པ་པོར་ཕན་ཐོགས་ཡོང་ཆེད་དེ་དག་ཇི་ལྟར་གོ་རིམ་སྒྲིག་
དགོས་པ་ཡིན། དེ་བཞིན།ཐིག་རིས་དང་རྒྱུ་ཆའི་གནས་བསྡུས་རྣམས་ངེས་པར་དུ་གསལ་པོ་དང༌། ཡང་དག་པ་དང་དྲང་
ཚུགས་ཅན་ཡིན་དགོས། ཁྱེད་ཀྱི་ལྟ་ཚུལ་བརྗོད་པའི་ཆེད་རྒྱུ་ཆའི་གནས་བསྡུས་ཀྱི་སྣང་བརྙན་འཁྱོག་བཤད་མ་རྒྱབ་པར་
བཟང་སྤྱོད་དང་མཐུན་པ་ཇི་ལྟར་སྤེལ་བ་བཅས་བདེན་དཔང་མཐོང་ཐུབ་པའི་སྐོར་ས་བཅད་འདིའི་ནང་བསྟན་ཡོད།
ས་བཅད་བཅུ་དྲུག་པ། ངོ་སྤྲོད་དང་མཇུག་སྡོམ།
ངོ་སྤྲོད་དང་མཇུག་སྡོམ་བསྐྱར་ཞིབ་ཆེད་དུ། དུས་ཚོད་གཏོང་བ་ནི་ཞིབ་འཇུག་པས་རྩོམ་ཡིག་བསྐྱར་ཞིབ་ཐོག་དུས་ཚོད་
བཏང་བའི་ཁྲོད་ཀྱི་གལ་འགངས་ཆེ་ཤོས་ཀྱི་དུས་སྐབས་ཤིག་ཀྱང་ཡིན། ངོ་སྤྲོད་ལེགས་པོ་ཞིག་འབྲི་དགོས་པ་ནི། ཞིབ་
འཇུག་པའི་ལས་འཆར་གལ་གནད་ཆེ་ཤོས་ཤིག་ཡིན་ཏེ། ངོ་སྤྲོད་ཀྱིས་ཀློག་པ་པོ་རྣམས་ལ་དོ་སྣང་ཆེན་པོས་རྩོམ་ཡིག་
ཀློག་པར་ཇི་ལྟར་སྐུལ་མ་གཏོང་བ་དང༌། དེ་ཤེས་རྟོགས་ལེགས་པོ་ཞིག་ཡོང་བར་གྲ་སྒྲིག་ཇི་ལྟར་བྱེད་དུ་འཇུག་པ་ཡིན།
དེ་བཞིན། མཇུག་སྡོམ་ལེགས་པོ་ཞིག་གིས་ཆེས་གསལ་པའི་བརྗོད་དོན་གྱི་སྙིང་པོ་ཀློག་པ་པོའི་ཡིད་ལ་ཇི་ལྟར་འཇོག་པ་
དང༌། དེའི་གནད་འགག་ལ་ཡང་བསྐྱར་རྗེས་སུ་ཡི་རང་ཇི་ལྟར་བྱེད་དུ་འཇུག་པ་ཡིན། ས་བཅད་འདིའི་ནང་ངོ་སྤྲོད་དང་
མཇུག་སྡོམ་གཉིས་ཇི་ལྟར་འབྲི་བའི་སྐོར་བརྗོད་ཡོད། ཟིན་བྲིས་སམ་རགས་ཟིན་ལེགས་པོ་ཞིག་ཡོད་ཚེ། ཞིབ་འཇུག་
པས་མཐའ་མའི་ངོ་སྤྲོད་དང་མཇུག་སྡོམ་འབྲི་བར་གྲ་སྒྲིག་བྱས་ཟིན་པ་ཡིན།
ངོ་སྤྲོད་སྤྱིའི་སྒྲོམ་གཞི་ཇི་ལྟར་འབྲི་བ་ལ་ཆ་རྐྱེན་གསུམ་སྟེ། སྐབས་དོན་དང་མཐུན་པའི་རྒྱབ་ལྗོངས་ཇི་ལྟར་བཟོ་
བ། གནད་དོན་ཇི་ལྟར་གསལ་སྟོན་བྱེད་པ། གནད་དོན་ལ་ཇི་ལྟར་ལན་འདེབས་པའམ་སེལ་ཐབས་བྱེད་པ་བཅས་ངོ་སྤྲོད་
ཚང་མར་གྲུབ་ཆ་འདི་གསུམ་པོ་ཚང་དགོས་པའི་ངེས་པ་མེད་ཀྱང་མང་ཆེ་བར་གྲུབ་ཆ་འདི་དག་ཚང་ཡོད།
གོམ་པ་དང་པོ། སྐབས་དོན་གཏན་འབེབས་ཇི་ལྟར་བྱེད་པ་ལ། སྐབས་དོན་དང་འབྲེལ་བའི་ཐུན་མོང་གི་རྨང་
གཞི་འཛུགས་པར་རྩོམ་པ་པོས་གླེང་གཞིར་གྱུར་པའི་གནད་དོན་ཆེ་ཁག་ལ་གོ་རྟོགས་ཡོང་བཔ་བྱེད་རྒྱུ།
གོམ་པ་གཉིས་པ། ཞིབ་འཇུག་གི་གནད་དོན་ཇི་ལྟར་བརྗོད་པ་ལ། སྐབས་དོན་བརྟན་པོ་ཞིག་གམ་ཐུན་མོང་གི་
ཁོར་ཡུག་ཅིག་གཏན་ཁེལ་བྱུང་བའི་སྐབས་སུ་གནད་དོན་ཞིག་གི་སྒོ་ནས་གོ་རྟོགས་སམ་ཤེས་རྟོགས་ཆ་ཚང་མིན་པའི་
གནས་སྟངས་ཤིག་དང༌། གནས་སྟངས་དེའི་མཇུག་འབྲས་རྣམས་ཤེས་རྟོགས་ཡོད་པ་དང་ཁྱད་པར་ཆེན་པོ་ཡོད་པ་ཞིག་
དགོས། དེ་ཡོང་བ་ལ། ག་དུས་གནད་དོན་གྱི་གནས་སྟངས་གསལ་པོར་བརྗོད་དགོས་པ་ཡིན་ནམ། ཞིབ་འཇུག་པས་
མཇུག་འབྲས་དང་ཕན་ཐོགས་གསལ་བཤད་བྱེད་དགོས་སམ། གནས་སྟངས་སམ་ཆ་རྐྱེན་དང་མཇུག་འབྲས་ལ་ཚོད་ལྟ་
ཇི་ལྟར་བྱེད་དམ།
གོམ་པ་གསུམ་པ། ཞིབ་འཇུག་པས་ལན་ནམ་སུན་འབྱིན་ཇི་ལྟར་བརྗོད་པ་ལ། དཀའ་གནད་སེལ་ཐབས་ཀྱི་སྙིང་
དོན་ཇི་ལྟར་བརྗོད་པ། སེལ་ཐབས་ཡོད་པ་ཁས་ལེན་ཇི་ལྟར་བྱེད་རྒྱུ། འོས་ཤིང་འཚམ་པའི་གོམ་འགྲོས་གཏན་འབེབས་ཇི་
ལྟར་བཟོ་བ། ངོ་སྤྲོད་ཁྱོན་ཡོངས་ནས་གོ་རིམ་ཇི་ལྟར་སྒྲིག་པ་བཅས། ངོ་སྤྲོད་ཀྱི་གོ་རིམ་སྒྲིག་པའི་སྐབས་སུ་ཞིབ་འཇུག་
པ་རང་ཉིད་ལ་གདམ་ག་མང་པོ་ཡོད། གང་ལྟར་ངོ་སྤྲོད་ཆ་ཚང་གྲུབ་ཆ་གསུམ་གྱི་ནང་འདུས་ཡོད་པ་སྟེ། སྐབས་དོན་དང༌།
གནད་དོན། ལན་འདེབས་བཅས་ཡིན། གནད་དོན་དང་འབྲེལ་བའི་ཐོག་མའི་ཚིག་གྲུབ་ཁག་འཚོལ་ཞིབ་ཇི་ལྟར་བྱེད་པ་ལ།
གནད་དོན་དང་འབྲེལ་བ་ཡོད་པའི་དོན་དག་མངོན་གསལ་ཅན་ཞིག་དང་བཅས་ཇི་ལྟར་འགོ་འཛུགས་བྱེད་པ། མངོན་
གསལ་ཅན་གྱི་ལུང་འདྲེན་ཞིག་དང་བཅས་ཇི་ལྟར་འགོ་འཛུགས་བྱེད་པ། འབྲེལ་ཡོད་ཀྱི་གནས་ཚུལ་སྙིང་བསྡུས་ཤིག་དང་
བཅས་ཇི་ལྟར་འགོ་འཛུགས་པ་བཅས་རྒྱུས་མངའ་ཡོད་དགོས།
མཇུག་སྡོམ་ཇི་ལྟར་འབྲི་བ་ནི། གལ་གནད་དང་འཇུག་ཚུལ་གསར་བ་ཞིག་ཇི་ལྟར་སྣོན་པ་དང༌། ཞིབ་འཇུག་དེ་
ལས་མང་བ་དགོས་པའི་རེ་སྐུལ་ཇི་ལྟར་བྱ་དགོས་པ་བཅས་གཙོ་བོ་གཉིས་ཤེས་པའི་ཐོག་མཇུག་སྡོམ་འབྲི་དགོས། ཞིབ་
འཇུག་བྱེད་འགོ་འཛུགས་དུས། སྐབས་དོན་ལ་རྟོག་ཞིབ་བྱེད་པ་གཅིག་མཚུངས་ལྟར། མཇུག་སྡོམ་གྱིས་ཀྱང་ད་དུང་ཞིབ་
འཇུག་དེ་ལས་མང་བ་དགོས་པའི་རེ་སྐུལ་བྱས་ཆོག །མྱུར་ཐབས་ཁོངས་སུ། ཁ་བྱང་ངམ་འགོ་བརྗོད་ཇི་ལྟར་བཟོ་དགོས་
མིན་ལ་བསམ་དགོས་ཏེ། རྩོམ་ཤོག་ཁ་བྱང་ནི་སྤྱིར་ཀློག་པ་པོ་རྣམས་ཀྱིས་ཐོག་མར་བཀླག་པར་བྱ་བ་དང༌། ཞིབ་འཇུག་
པས་མཐའ་མར་འབྲི་སྲོལ་ཡོད།
ས་བཅད་བཅུ་བདུན་པ། རྩོམ་ཉམས་ལ་བསྐྱར་ཞིབ། དོན་དག་གསལ་པོར་བརྗོད་པ།
ཀློག་པ་པོ་རྣམས་ཀྱིས་ཞིབ་འཇུག་གི་སྒྲུབ་བྱེད་ཀྱི་རིགས་པ་རྣམས་ཤེས་རྟོགས་བྱུང་བ་ཡིན་ན། ཞིབ་འཇུག་པའི་རྩོད་ལེན་
རྣམས་ཁས་ལེན་བྱེད་ངེས། འོན་ཀྱང༌།ཁོ་ཚོས་ཚིག་གྲུབ་རྙོག་འཛིང་ཆེ་བ་རྣམས་ཀྱི་གོ་དོན་མ་རྟོགས་ན། སྒྲུབ་བྱེད་ཀྱི་
རིགས་པ་རྣམས་ཤེས་རྟོགས་མི་ཐུབ་པས། ཞིབ་འཇུག་པས་རྩོམ་ཡིག་ལ་ཞུས་དག་ཇི་ལྟར་བྱ་བ། ཀློག་པ་པོ་རྣམས་ཀྱིས་
རྩོམ་ཡིག་གི་སྒྲུབ་བྱེད་ཁུངས་སྐྱེལ་རྣམས་སྐྱོན་མེད་པ་ཞིག་གམ། གོ་རིམ་ལེགས་པོ་སྒྲིག་ཡོད་དམ་མེད། རྙོག་འཛིང་ཅན་
གྱི་བསམ་ཚུལ་ཡིག་ཐོག་ཏུ་འཁོད་པ་རྣམས་ཀློག་བདེ་བོ་ཡོད་དམ་མེད་སོགས་ཀྱི་གནད་དོན་ལ་ཞིབ་བཤེར་དང་དཔྱད་
ཞིབ་བྱེད་ངེས་རེད། དེར་བརྟེན། ས་བཅད་བཅུ་དྲུག་པར་ཞིབ་འཇུག་གི་རྩོམ་ཡིག་ནང་སྒྲུབ་བྱེད་ཀྱི་རིགས་པ་འགོད་
སྟངས་དང་གོ་རིམ་སྒྲིག་སྟངས་གཙོར་བཟུང་བྱས་ཡོད།
ས་བཅད་བཅུ་བདུན་པའི་ནང༌། ཞིབ་འཇུག་པས་ཚིག་གྲུབ་རྣམས་ལ་བཟོ་བཅོས་ཇི་ལྟར་རྒྱག་དགོས་པ་དང༌། དེ་
ལ་བརྟེན་ནས་ཀློག་པ་པོར་དོན་དག་ཁ་གསལ་པོ་ཇི་ལྟར་བཟོ་བ་དང་། རང་ཉིད་ཀྱི་རྩོམ་གཤིས་ལ་ཞུས་དག་ཇི་ལྟར་
གཏོང་དགོས་པ། དེ་ཁ་གསལ་པོ་དང་། གནད་ལ་ཁེལ་བ། ཀློག་བདེ་བ་བཅས་གང་འདྲ་ཞིག་གིས་བཟོ་དགོས་པ་བཅས་
ཀྱི་སྐོར་ལ་བགྲོ་གླེང་བྱས་ཡོད།
རྩོམ་ཉམས་སམ་རྩོམ་འགྲོས་ལ་ཇི་ལྟར་ཞིབ་བཤེར་བྱེད་དགོས་སམ་ཞེ་ན། ཨིན་ཡིག་ཐོག་རྩོམ་ཡིག་གསལ
པོར་འབྲི་བའི་ཐོག་མའི་རྩ་དོན་གཉིས་འབྱེད་དགོས་ཏེ། བག་ཆགས་དང་རྒྱུ་རྐྱེན་གྱི་དབྱེ་བ་ཇི་ལྟར་འབྱེད་པ་དང་། བྱེད་པ་
པོ་དང་བྱེད་ལས་སམ་ཁྱད་ཆོས་གཉིས་ཀྱི་དབྱེ་བ་ཇི་ལྟར་འབྱེད་པ་གཉིས་ཡིན། ཚིག་གྲུབ་རེ་རེའི་སྙིང་པོར་གྱུར་ཡོད་པ་
ནི། དེའི་ཁྲོད་ཀྱི་བྱེད་པ་པོ་དང་བྱ་ཚིག་གཉིས་རེད། ཁ་གསལ་པོ་དང་མི་གསལ་པའི་ཚིག་གྲུབ་ལ་ཁྱད་པར་གཞན་ཞིག་
ཡོད་པ་སྟེ། དེ་ནི་རྩོམ་པ་པོ་རྣམས་ཀྱིས་བྱ་ཚིག་གམ་ཡང་ན། མིང་ཚིག་གང་རུང་བཀོལ་སྤྱོད་བཏང་ཡོད་མེད་ལ་རག་
ལས་པས། བྱ་ཚིག་དང་མིང་ཚིག །ལས་སམ་བྱ་སྤྱོད་ཇི་ལྟར་འབྱེད་དགོས། ཀློག་པ་པོ་རྣམས་ཀྱིས་ཚིག་གྲུབ་ཀྱི་ལེགས་
ཉེས་ལ་བལྟ་བས་ན། རྩོམ་ཤོག་ལ་ཇི་ལྟར་སྐྱོན་འཚོལ་སྟངས་དང་ཇི་ལྟར་བསྐྱར་བཅོས་གཏོང་སྟངས་ཀྱི་ཐད་ནས་ཐབས་
ལམ་འཚོལ་ཤེས་དགོས། སུ་དང་གང་ཞིག་བྱེད་ལས་སམ་ཁྱད་ཆོས་སུ་ཇི་ལྟར་འགྱུར་ཐུབ་བམ། བྱེད་ལས་སམ་ཁྱད་
ཆོས་ནི། ཚིག་གྲུབ་ཅིག་གི་ནང་བྱ་ཚིག་གི་རིམ་པ་ཅན་ཞིག་ལ་གོ་དགོས། བསྡུས་ཚིག་བཀོལ་རྒྱུ་མང་དྲགས་པ་ལས་ཇི་
ལྟར་གཡོལ་བར་བྱེད་དགོས།
རྩོམ་ཡིག་ཀློག་པ་དང་བཟོ་བཅོས་རྒྱག་པའི་སྐབས་ཐོག་མའི་རྩ་དོན་གཉིས་ལས་ཀྱང་གལ་ཆེ་བའི་རྩ་དོན་གསུམ་
པ་ཞིག་ཡོད་པ་ནི། རྙིང་པའི་སྔོན་དུ་གསར་པ་ཅིའི་ཕྱིར་དང་ཇི་ལྟར་འདེམས་དགོས། རྩ་དོན་གསུམ་ཆ་ཕན་ཚུན་ལ་འབྲེལ་
བ་ཡོད། རྙིང་པ་དང་གསར་པའི་རྩ་དོན་འདིས་དགའ་བཞིན་སྤྲོ་བཞིན་བྱེད་ལས་སམ་ཁྱད་ཆོས་དང་བྱེད་པ་པོའི་སྐོར་ལ་
མཉམ་ལས་བྱེད་ཀྱི་ཡོད། རྒྱུ་མཚན་ནི་གནས་ཚུལ་རྙིང་པ་རྣམས་ཀྱིས་ནམ་རྒྱུན་བྱེད་ལས་སམ་ཁྱད་ཆོས་ཤིག་ལ་མིང་
འདོགས་པ་དང༌། འོན་ཀྱང་། གལ་སྲིད་ཞིབ་འཇུག་པས་ཚིག་གྲུབ་ཅིག་འགོ་འཛུགས་པའི་སྐབས་སུ་བྱེད་ལས་སམ་ཁྱད་
ཆོས་འགོད་དམ། ཡང་ན། གནས་ཚུལ་རྙིང་པ་ཞིག་འགོད་རྒྱུ་གཉིས་ལས་གང་འདེམས་དགོས་པའི་སྐབས་སུ། ག་དུས་
ཡིན་ན་ཡང་རྙིང་པའི་སྔོན་དུ་གསར་པ་ཟེར་བའི་རྩ་དོན་དེ་འདེམས་དགོས། བྱེད་སྒྲ་དང་བྱ་བའི་ཡུལ་སྟོན་པའི་བྱ་ཚིག་
གཉིས་ལས་ཅིའི་ཕྱིར་བྱེད་སྒྲ་སྟོན་པའི་བྱ་ཚིག་འདེམས་པ་དང་། ཅིའི་ཕྱིར་བྱ་བའི་ཡུལ་སྟོན་པའི་བྱ་ཚིག་ལས་གཡོལ་
དགོས། གལ་སྲིད་ཆ་རྒྱུས་ཡོད་པའི་གནས་ཚུལ་ཐོག་མར་འགོད་པ་ཡིན་ན། གནས་ཚུལ་གསར་ཤོས་ནས་མགོ་རྙོག་ཚ་
ཤོས་མཇུག་ཏུ་ཅིའི་ཕྱིར་དང་ཇི་ལྟར་འགོད་དགོས། རྩ་དོན་འདི་ནི་དམིགས་བསལ་གྱི་བརྗོད་དོན་གསུམ་ལ་གནད་འགག་
ཏུ་གྱུར་ཡོད་པ་ནི། ཆེད་ལས་ཀྱི་ཐ་སྙད་གསར་པ་ངོ་སྤྲོད་བྱེད་པའི་སྐབས་དང་། གནས་ཚུལ་ཚན་པ་རིང་པོ་དང་རྙོག་འཛིང་
ཅན་སྙན་སེང་ཞུ་སྐབས། ལྟ་ཚུལ་ཞིག་མུ་མཐུད་ནས་ཡར་རྒྱས་ལ་གཏོང་འཆར་ཡོད་པ་ངོ་སྤྲོད་བྱེད་པའི་སྐབས་བཅས་ཡིན།
ཞིབ་འཇུག་པས་ཀློག་པ་པོ་རྣམས་ལ་གསར་པ་ཡིན་པའི་ཆེད་ལས་ཀྱི་ཐ་སྙད་ཇི་ལྟར་ངོ་སྤྲོད་བྱེད་པ་ན། རང་ཉིད་
ཀྱིས་བཟོས་པའི་ཚིག་གྲུབ་ནང་ཐ་སྙད་དེ་མཐའ་མའི་མིང་ཚིག་ནང་འདོན་དགོས་པ་ཡིན།རྙོག་འཛིང་ཅན་གྱི་གནས་ཚུལ་
ངོ་སྤྲོད་བྱེད་པ་ལ། ཚིག་ཚོགས་རིང་ཞིང་ཚིག་མཚམས་དགོས་ལ་མགོ་རྙོག་ཆེ་བའི་ལྟ་ཚུལ་རྣམས་ཚིག་གྲུབ་ཀྱི་མཇུག་ཏུ་
འཇོག་པ་ལས། ནམ་ཡང་ཚིག་གྲུབ་ཀྱི་འགོ་འཛུགས་སར་འཇོག་མི་རུང་། རྒྱུ་མཚན་ནི། ཞིབ་འཇུག་སོ་སོའི་ལྟ་ཚུལ་
རྣམས་ལ་ཆ་རྒྱུས་ཆེ་དྲག་པའི་རྐྱེན་གྱིས་ཀློག་པ་པོ་རྣམས་ལ་གང་ཞིག་རྙིང་པ་དང་སྟབས་བདེ་ཅན་ཡིན་པ་དང་། གང་
ཞིག་གསར་པ་དང་མགོ་རྙོག་ཅན་ཡིན་པའི་ཁྱད་པར་འབྱེད་མི་ཐུབ་པ་ཡིན།
ཞིབ་འཇུག་པའི་དཔྱད་རྩོམ་ལ་འབྲེལ་བ་ཡོད་པའི་ཚིག་གྲུབ་ཀྱི་རྩོམ་ཉམས་གནད་དོན་དང་། སྐྱོན་འཚོལ་བ་དང་
བཟོ་བཅོས་བྱས་པ་ལ་བརྟེན་ནས་རྩོམ་ཡིག་རྣམས་བཀླག་རུང་བ་དང༌། ཀློག་བདེ་བ་ཞིག་ཡོང་བར་འབད་བརྩོན་བྱེད་
དགོས། དེས་ན། ཞིབ་འཇུག་སྒྱུ་རྩལ་གྱི་རྩ་དོན་གཞན་ཡང་ཡོད་པ་ནི། ཚིག་གྲུབ་ཀྱི་རིང་ཐུང་དང་། ཡང་དག་པའི་ཐ་སྙད་
འདེམས་སྟངས། སྙིང་བསྡུས་འོས་འཚམ་འགོད་སྟངས་སོགས་མང་པོ་ཞིག་ཡོད། རྩོམ་ཤོག་བཀླག་རུང་བ་གཅིག་པོ་ནི།
ཞིབ་འཇུག་རིག་པའི་ཆ་རྐྱེན་ལྡང་ངེས་ཤིག་མིན་པས། ཞིབ་འཇུག་པས་རྩོམ་ཉམས་ལ་བཟོ་བཅོས་ལེགས་བསྒྲུབས་ཟིན་
པའི་རྗེས་སུ་ད་དུང་བརྡ་སྤྲོད་དང་། དག་ཆ། ཡི་གེའི་མཚམས་རྟགས་བཅས་ལ་ཞུས་དག་ལེགས་པོ་གཏོང་དགོས།

ལེའུ་ལྔ་པ། ཞིབ་འཇུག་གི་ཀུན་སྤྱོད་རྣམ་གཞག །

ལེའུ་ཐ་མ་དེབ་ཀྱི་མཇུག་ཏུ། ཞིབ་འཇུག་པའི་ཀུན་སྤྱོད་ཇི་ལྟར་ཡིན་མིན་སྐོར་འཁོད་ཡོད། དེ་ཡང༌། ཀུན་སྤྱོད་ནི། ཆེད་
ལས་སྒྲུབ་ཐུབ་པའི་འཇོན་ཐང་ལ་མེད་ན་མི་རུང་བའི་ཆ་རྐྱེན་གལ་ཆེ་བ་ཅིའི་ཕྱིར་ཡིན་པའི་སྐོར་དང༌། ཞིབ་འཇུག་དང་དེའི་
གྲུབ་དོན་སྙན་ཐོར་འགོད་པ་ནི། ཀུན་སྤྱོད་དང་འབྲེལ་བའི་སྤྱི་ཚོགས་ཀྱི་བྱ་གཞག་ཅིག་ཇི་ལྟར་ཡིན་པའི་སྐོར། མ་དྲང་
པའམ་གཡོ་སྒྱུ་ཅན་གྱི་ཞིབ་འཇུག་པ་དང༌། རྩོམ་པ་པོའི་ཁྲོད་དུ་རྐུ་བཤུ་བྱེད་མཁན་ཡོད་པ་ཡང་ཇི་ལྟར་མཐོང་རྒྱུ་ཡོད་
སྐོར། དེས་ན། ཞིབ་འཇུག་གི་ཀུན་སྤྱོད་ལས་འདས་པའི་གནས་ཚུལ་བྱུང་སྐབས། ཞིབ་འཇུག་བཟང་སྤྱོད་དང་ལྡན་པའི་སྒོ་
ནས་ཇི་ལྟར་བྱེད་པ་དང་། ཞིབ་འཇུག་བེད་སྤྱོད་བྱེད་དུས། བཟང་སྤྱོད་དང་མཐུན་པའི་ཞིབ་འཇུག་ཇི་ལྟར་བྱེད་དགོས་ཚུལ་
སྐོར་གསལ་པོར་བཟོས་ཡོད།
བཟང་སྤྱོད་དང་ལྡན་པའི་ཞིབ་འཇུག་པ་ཞིག་གིས་བྱེད་མི་རུང་བ་ཁག་ནི། རྐུ་བཤུ་དང་གཞན་གྱི་གྲུབ་འབྲས་རང་
ཉིད་ཀྱི་ཡིན་ཚུལ་ཅིའི་ཕྱིར་བརྗོད་མི་རུང་བ་དང༌། རྒྱུ་ཆར་ལོག་འགྲེལ། རྒྱུ་ཆའི་གནས་བསྡུས་གསར་བཟོ། ཡང་ན། གྲུབ་
འབྲས་རྫུན་བཟོ་ཅིའི་ཕྱིར་བྱེད་མི་རུང་བ། རྒྱུ་ཆར་ནོར་འཁྲུལ་མེད་པའི་རང་བཞིན་ལ་རང་ཉིད་ནས་ཐེ་ཚོམ་བྱེད་པའི་རྒྱུ་
ཆའི་གནས་བསྡུས་རིགས་མཁོ་འདོན་ཅིའི་ཕྱིར་བྱེད་མི་རུང་བ། སུན་འབྱིན་བྱེད་མི་ཐུབ་པའི་དགག་སྒྲུབ་རྣམས་ཅིའི་ཕྱིར་
སྦ་གསང་བྱེད་མི་རུང་བ། ཁ་གཏད་དུ་ལངས་པའི་བསམ་ཚུལ་ལ་སྒྲོ་འདོགས་དང་འཁྱོག་བརྗོད་ཅིའི་ཕྱིར་བྱེད་མི་རུང་བ།
ཆའི་གནས་བསྡུས་མེད་པར་བཟོ་བའམ། གཞན་ལུགས་ཀྱི་རྗེས་སུ་འབྲང་མཁན་གྱི་གལ་ཆེའི་གནས་ཚུལ་སྦ་གསང་
བྱེད་པ་རྣམས་ཅིའི་ཕྱིར་མི་རུང་བ་བཅས་ཀྱི་སྐོར་ལ་བགྲོ་གླེང་བྱས་ཡོད།
དེ་བཞིན། ལེའུ་ལྔ་པར། རྩོམ་ཡིག་མཇུག་བསྡུ་བའི་སྐབས་སུ། ཞིབ་འཇུག་སྐོར་སློབ་ཁྲིད་གནང་མཁན་རྣམ་པའི་
སྐོར་དང༌། ཞིབ་འཇུག་སློབ་ཁྲིད་ཇི་ལྟར་གནང་དགོས་པའི་སྐོར་གླེང་སློང་བྱས་ཡོད་པ་དང་། དཔེ་དེབ་ཀྱི་མཇུག་ཏུ་རྒྱུ་ཆའི་
དཔེ་ཐོའི་རེའུ་མིག་རྣམས། ཅིའི་ཕྱིར་དང་ཇི་ལྟར་འགོད་སྟངས་འཁོད་ཡོད་པ་ནི། ཞིབ་འཇུག་པ་ལ་མཁོ་གནད་ཆེ་བའི་ཆ་
རྐྱེན་ཡིན་སྐོར་བརྗོད་ཡོད་པ་བཅས།
བསོད་ནམས་ཐག་གཅོད་ཀྱིས་ཕྱི་ལོ་༢༠༢༢ ཟླ་བ་༥ ཚེས་༡༠ ལ་ཨོ་གླིང་ཊ་སི་མ་ཎི་ཡ་གཙུག་ལག་སློབ་ཁང་
ནས་ཞིབ་འཇུག་ངོ་སྤྲོད་སྙིང་བསྡུས་སུ་བཀོད།

ལེའུ་དང་པོ།
ཞིབ་འཇུག། ཞིབ་འཇུག་པ། ཀློག་པ་པོ།
ངོ་སྤྲོད། ཞིབ་འཇུག་པ་ཞིག་ཏུ་འགྱུར་ཐབས།

ཞིབ་འཇུག་སུ་ལ་དགོས་སམ།
ཞིབ་འཇུག་པ་ཟེར་དུས་སེམས་ལ་གང་འདྲ་ཞིག་འཆར་ཡོང་གི་འདུག་གམ། ཚོད་ལྟ་ཁང་གི་སྟོད་གོས་གྱོན་ཞིང་ཕྲ་མཐོང་
ཆེ་ཤེལ་ནང་གཟབ་ནན་ཆེན་པོས་ལྟ་མཁན་ཞིག་གམ། ཡང་ན་སྨ་ར་དཀར་པོ་ཅན་གྱི་གཙུག་ལག་སློབ་དཔོན་ཞིག་གིས་ཧ་
ཅང་ཁུ་སིམ་པོའི་དཔེ་མཛོད་ཁང་གི་ནང་དུ་དྲན་ཐོའམ་ཟིན་བྲིས་འགོད་བཞིན་པ་ཞིག་ཡིད་ལ་འཆར་རམ། མི་ཕལ་མོ་ཆེས་
དེ་འདྲ་ཞིག་བསམ་གྱི་ཡོད། ཡང་ན་གཏམ་བཤད་དང་རྩོམ་ཡིག་མ་སྤེལ་སྔོན་ལ་གྲ་སྒྲིག་འཐུས་ཚང་གནང་མཁན་ཨེམ་ཨེ་
སི་ཨན་སྦེ་སི་( MsNBC) གསར་ཁང་གི་གསར་འགོད་པ་རེ་ཆོལ་མེ་ཌོ་ལགས་དང་། ཧེ་ཆི་བྷེ་ཨོ་(HBO) གློག་བརྙན་ཁང་གི་
སྐུ་ཞབས་ཇོན་ཨོ་ལེ་ཝེ་ལྟ་བུ་ཡིད་ལ་འཁོར་སྲིད། གྲུབ་འབྲས་ལྡན་པའི་སྐྱེ་བོ་སྤྱི་མཚུངས་ལྟར་ཁོང་རྣམས་ནི། ཞིབ་འཇུག་
གནང་སྐབས་མཁས་པོ་ཡིན་པ་ཙམ་དུ་མ་ཟད། མི་གཞན་པའི་ཞིབ་འཇུག་གི་གྲུབ་དོན་བཀོལ་སྤྱོད་གཏོང་མཁས་པོ་ཡོད།
དོན་དངོས་ཐོག །དེ་ནི་ཁོང་ཚོ་གྲུབ་འབྲས་ལྡན་པའི་སྐྱེ་བོ་ཞིག་ཏུ་གྱུར་པའི་ཆ་རྐྱེན་ཡང་རེད། “བརྡ་འཕྲིན་གྱི་དུས་རབས”
སུ་འབོད་ཆོག་པའི་དེང་གི་དུས་འདིར་ཁོང་རྣམ་པས་གནས་ཚུལ་མཁོ་བསྡུ་བྱེད་ཤེས་པ་ཙམ་དུ་མ་ཟད། གནས་ཚུལ་དེ་
དག་གི་རིན་ཐང་ལ་དབྱེ་ཞིབ་ཀྱིས་དོན་དག་རྣམས་ཁ་གསལ་པོ་དང་ནོར་འཛོལ་མེད་པའི་ཐོག་ནས་བརྗོད་ཐུབ་པ་དེ་རེད།
(ནམ་རྒྱུན་ཁོང་ཚོས་བདེན་པ་མིན་པའི་གནས་ཚུལ་ལ་ཁ་གཏད་གཅོག་གི་ཡོད།) གལ་ཆེ་ཤོས་ནི་རང་ཉིད་ལས་རིགས་
གང་རུང་ཞིག་གི་ནང་དུ་གྲུབ་འབྲས་ལྡན་པའི་ཆེད་ལས་པ་ཞིག་བྱེད་པར་འཇོན་ཐང་དེ་ངེས་པར་དུ་དགོས།
ཁྱེད་རང་ད་ལྟའི་གནས་སྐབས་སུ་ཞིབ་འཇུག་ཆེད་ལས་པ་ཞིག་མིན་ཡང་། ཞིབ་འཇུག་བྱེད་ཚུལ་སྦྱངས་པ་ཡིན་
ན་ད་ལྟར་ཕན་ཞིང་མ་འོངས་པའི་ཆེད་གྲ་སྒྲིག་ཨང་གསར་ཡོད་པ་ཞིག་ཏུ་འགྱུར་ངེས། དང་པོ། ཞིབ་འཇུག་སྦྱོང་བརྡར་ལ་
བརྟེན་ནས་ཁྱེད་རང་ངོས་ནས་རྩོམ་ཡིག་ཀློག་སྐབས་གཞན་དང་མ་འདྲ་བའི་གོ་རྟོགས་ཡོང་བར་ཕན་ཐོགས་ཡོད། རང་
ཉིད་ཞིབ་འཇུག་གི་ལས་དོན་ནང་དངོས་སུ་ཞུགས་མྱོང་མཁན་ཞིག་ཡིན་ན་གཞན་གྱི་ཞིབ་འཇུག་ལ་འཁྲུལ་བ་མེད་པའི་
བདེན་དཔང་བྱེད་ཐུབ་པ་དང་། དཔེ་དེབ་དང་བརྙན་འཕྲིན་བརྒྱུད་ལམ་ཁག་ཏུ་གོ་བདེ་ཞིང་ཡིད་ཆེས་འཕེར་བའི་གནས་
ཚུལ་ཐོན་པ་དེ་དག་གི་རྒྱབ་ལྗོངས་རྙོག་འཛིང་ཅན་གྱི་དངོས་ཡོད་གནས་ཚུལ་རྣམས་ཤེས་རྟོགས་ཐུབ་པ་ཡིན། དྲ་རྒྱ་དང་
བརྙན་འཕྲིན་བརྒྱུད་ལམ་ཁག་ནས་ང་ཚོར་སྲིད་གཞུང་ཁག་དང་། དཔལ་འབྱོར་གྱི་གནས་སྟངས། ཁོར་ཡུག་གི་སྐོར། ང་
ཚོས་ཉེར་སྤྱོད་བྱེད་བཞིན་པའི་ཐོན་རྫས་བཅས་ཀྱི་སྐོར་ལ་“བདེན་པའི་” གནས་ཚུལ་ལྟར་སྣང་ཆུ་ལོག་རྒྱུག་པ་ལྟར་ཐོན་
གྱི་ཡོད། ཁ་ཤས་བདེན་པ་ཡིན་མོད་མང་ཆེ་བ་ནི་དེ་ལྟར་མིན། དེར་བརྟེན་ཞིབ་འཇུག་བྱེད་སྟངས་སྦྱངས་པ་ཡིན་ན་གནས་
ཚུལ་གསལ་པོ་དང་འཁྲུལ་བ་མེད་པར་སྤེལ་པའི་ཞིབ་འཇུག་ཚད་ལྡན་རྣམས་ལ་རིན་ཐང་སྤྲོད་ཚུལ་ཤེས་པར་འགྱུར།
ཤེས་ཡོན་གསར་པ་ཞིག་རྙེད་པའི་ཐབས་ནི། དྲི་བ་གང་འདྲ་ཞིག་བཏང་མིན་ལ་རག་ལས་པར་མ་ཟད། ཞིབ་
འཇུག་ཆེད་དུ་བསམ་གཞིག་གནང་སྟངས་དང་གནས་ཚུལ་སྤེལ་སྟངས་ཀྱིས་དྲི་བ་དེ་དག་དང་། ལན་འདེབས་ལ་བཟོ་ལྟ་
བཏོད་ཀྱི་ཡོད་པ་གསར་དུ་རྟོགས་ངེས། གལ་ཆེ་ཤོས་ནི། རང་ཅག་གིས་བློ་གཏད་བཅོལ་སའི་ཤེས་བྱ་དེ་རྣམས་ཀྱི་རྒྱབ་
ལྗོངས་ལ་སྤུས་ཚད་ལྡན་པའི་ཞིབ་འཇུག་དང༌། དེ་དག་ནོར་འཁྲུལ་མེད་པར་སྙན་སེང་ཞུ་རྒྱུར་རག་ལས་ཡོད་པ་བཅས་
རྟོགས་ཐུབ། མི་ཁ་ཅིག་གིས་རྟོག་འཆར་ཙམ་རེད་ཅེས་བརྗོད་སྲིད་ཀྱང་། ཞིབ་འཇུག་བྱེད་པའི་རྒྱུ་མཚན་གཞན་ཞིག་ནི་
མགོ་རྙོག་སེལ་བ་ལས་ཐོབ་པའི་བདེ་སྣང་གི་ཚོར་བ་ཙམ་དང་། བྱ་དངོས་གང་ཞིག་གཞན་གྱིས་མ་ཤེས་པ་ཞིག་གསར་དུ་
རྙེད་རྒྱུ་ཁོ་ནའི་ཆེད་ཡིན་པར་འདོད་མཁན་ཡང་ཡོད།
འོན་ཀྱང་ཞིབ་འཇུག་བྱེད་སྟངས་སྦྱངས་པ་ནི། རྐང་འཁོར་ཞོན་པ་ལྟར་ཐེངས་གཅིག་སྦྱངས་ནས་མི་བརྗེད་པ་ལྟ་
བུའི་རིགས་མིན། ང་ཚོས་ལས་འཆར་རྣམས་འགོ་འཛུགས་བྱས་པ་ཡིན་ན་ལས་དོན་བྱེད་ཕྱོགས་ལ་བསམ་བློ་བསྐྱར་དུ་
གཏོང་དགོས་པའི་གནོན་ཤུགས་སླེབས་ཀྱི་ཡོད། ཞིབ་འཇུག་ཚོགས་པ་གསར་པ་རྣམས་དང་ལྷན་དུ་བགྲོ་གླེང་བྱེད་སྐབས།
ཁོ་ཚོར་གལ་གནད་ཆེ་ཤོས་གང་ཡིན་མིན་ང་ཚོས་ངེས་པར་དུ་ཤེས་དགོས། དེ་བཞིན་ཞིབ་འཇུག་པ་ཡོངས་ཀྱིས་བརྩི་སྲུང་
བྱེད་པའི་རྩ་དོན་ཁག་ལ་ཡིད་རྟོན་བྱེད་དགོས་པར་མ་ཟད། རྩ་དོན་དེ་དག་གི་སྐོར་དཔེ་དེབ་འདིའི་ནང་འགྲེལ་བཤད་རྒྱབ་
ཡོད། འདི་དག་ནི་སློབ་གྲྭ་དང་སྤྱི་ཚོགས་ཁྲོད་ཞིབ་འཇུག་ལས་འཆར་དང་ཀློག་པ་པོ་རྣམས་ཀྱི་དགོས་མཁོ་སྐོང་བར་ཕན་
ཐོགས་ཆེན་པོ་ཡོད་པར་འདོད།
ང་ཚོས་ངེས་པར་དུ་གསལ་པོ་བཟོ་དགོས་པ་ཞིག་ལ་ཞིབ་འཇུག་གཟབ་ནན་དང་སྙན་ཐོ་གསལ་པོ་འདོན་རྒྱུ་ནི།
ལས་དོན་དཀའ་ཁག་ཅན་ཞིག་ཡིན་པ་དང་དོན་དག་མང་པོ་ཞིག་བསྒྲུབ་དགོས་ཀྱི་ཡོད་པར་བརྟེན། རང་ཉིད་ཀྱི་རིག་པ་རྩེ་
གཅིག་ཏུ་སྒྲིམ་རྒྱུར་འགྲན་རྩོད་བྱེད་པ་ལྟ་བུ་ཡིན། དེ་བས་བབ་བརླིང་བརྟན་གསུམ་གྱི་སྒོ་ནས་འཆར་གཞི་ཅི་འདྲ་ཞིག་
བཟོས་ན་ཡང་། ཞིབ་འཇུག་ནི་ལམ་ཁ་ཀྱོག་ཀྱོག་ཅིག་གི་ནང་དུ་བརྒྱུད་དགོས་པས་གློ་བུར་དུ་ཁ་ཕྱོགས་འགྱུར་བ་དང༌།
མཚམས་རེར་ལམ་ཕྲན་ནག་ཁུང་མང་པོའི་ནང་ཞུགས་པ་དང་མཚུངས་ལ། མཚམས་རེར་ཚུར་རང་གནས་སུ་ཕྱིར་ལོག་
ཡོང་བ་དེ་འདྲར་འཕྲད་ཀྱི་ཡོད། ཐབས་ལམ་གྱི་བརྒྱུད་རིམ་རྙོག་འཛིང་ཇི་ལྟར་ཆེ་ན་ཡང་ང་ཚོས་གོམ་པ་རེ་རེ་བཞིན་སྤོས་
པ་ཡིན་ན་ཆ་ཤས་རྣམས་ལྷན་ཅིག་ཏུ་འདུས་ཡོང་བ་རིམ་གྱིས་མཐོང་ཡོང་། རྩོམ་ཡིག་གི་ཆ་ཤས་རྣམས་ལ་འཛིན་སྐྱོང་
ལེགས་པོ་གནང་ཐུབ་ན་རང་ཉིད་ཀྱིས་བློ་འཚབ་བྱེད་སའི་རྩོམ་ཡིག་ཡོངས་རྫོགས་སམ་ཧྲིལ་བོར་སྟངས་འཛིན་བྱེད་ཐུབ་
པ་དང་། གདེང་སྤོབས་ཆེན་པོའི་སྒོ་ནས་ཞིབ་འཇུག་མུ་མཐུད་དུ་བྱེད་པར་སྤྲོ་སྣང་འཕེལ་བ་ཡིན།
ཞིབ་འཇུག་ལས་འཆར་ཞིག་འགོ་འཛུགས་བྱེད་པ།
གལ་སྲིད་ལས་འཆར་ཐོག་མ་དེ་འགོ་འཛུགས་ཀྱི་ཡོད་ན་བསྒྲུབ་བྱའི་ལས་དོན་ནི་ཧ་ཅང་ཆེན་པོ་ཞིག་ཡིན་པའི་ཚོར་སྣང་
འབྱུང་ངེས། བརྗོད་གཞི་ཞིག་གི་ཐོག་རིག་པ་རྩེ་གཅིག་ཏུ་ཇི་ལྟར་སྒྲིམ་མམ། བརྗོད་གཞི་དེའི་སྐོར་གྱི་གནས་ཚུལ་གང་ནས་
རྙེད་དམ། རྙེད་ན་ཇི་ལྟར་བེད་སྤྱོད་གཏོང་དགོས་སམ་སོགས་རེད། ཁྱེད་ཀྱིས་རྩོམ་ཡིག་གི་འཛིན་གྲྭའི་ནང་“ཞིབ་འཇུག་
དཔྱད་རྩོམ་” བྲིས་མྱོང་ན་ཡང་། རྩོམ་ཡིག་གཞན་ཞིག་འབྲི་དགོས་བསམ་ནས་ལས་དོན་ནང་དངོས་སུ་ཞུགས་དུས་ཞེད་
སྣང་ངམ་བློ་འཚབ་ཡོང་གི་ཡོད། དེ་འདྲ་ཡོང་བ་ནི་ཁྱེད་རང་གཅིག་པོ་ག་ལ་ཡིན། ཉམས་མྱོང་ལྡན་པའི་ཞིབ་འཇུག་པ་ཚོ་
ལ་ཡང་ཀློག་པ་པོ་གསར་པ་ཚོའི་ཆེད་དུ་ལས་གཞི་གསར་པའི་རིགས་རྩོམ་དགོས་བྱུང་ཚེ་བློ་འཚབ་གཅིག་མཚུངས་ཡོང་
གི་ཡོད། ཁྱེད་ལ་བློ་འཚབ་གང་ཞིག་ཡོང་བ་དེ་ཞིབ་འཇུག་པ་ཕལ་མོ་ཆེ་ལ་ཡོང་གི་ཡོད། (ཚོར་བ་དེ་ནི་དཔེ་དེབ་འདི་རྩོམ་
སྒྲིག་བྱེད་མཁན་ང་ཚོ་གསུམ་ལ་གསལ་ཤོས་རེད།) ཁྱད་པར་ནི། ཉམས་མྱོང་ལྡན་པའི་ཞིབ་འཇུག་པ་རྣམས་ཀྱིས་ཁོ་ཚོའི་
མདུན་དུ་དཀའ་ངལ་གང་འདྲ་ཞིག་ཡོང་གི་ཡོད་མེད་ཤེས་པར་མ་ཟད། དུས་མཚུངས་འཚོལ་སྙེག་གི་སྤྲོ་སྣང་དང་།
མཚམས་རེར་འགལ་རྐྱེན་ལ་འཕྲད་པ། མཚམས་རེར་འདོད་བློ་ཁེངས་པ། ཡང་ན་མགོ་འཐོམ་པའི་དུས་སྐབས་ཀྱང་ཡོང་
གི་ཡོད། གང་ལྟར་མཐའ་མར་ཕྱོགས་ཡོངས་ལ་བལྟ་དུས་རང་ཉིད་ཀྱི་དཀའ་ལས་རྒྱབ་པར་རིན་ཐང་ཡོད་པའི་བློ་སྤོབས་
སྐྱེས་ཡོང་། གལ་ཆེ་ཤོས་ནི་ཉམས་མྱོང་ལྡན་པའི་ཞིབ་འཇུག་པ་རྣམས་ཀྱིས་ལས་གཞིའི་མགོ་མཇུག་བར་གསུམ་ལས་སླ་
བོ་ཞིག་མིན་པ་ཤེས་ཀྱི་ཡོད་ལ། ལས་དོན་རྙོག་འཛིངས་ཅན་ནམ་སྣ་ཚོགས་རང་བཞིན་ཅན་གྱི་ནང་འཇོན་ཐང་འདོན་ཐུབ་
པ་བྱེད་རྒྱུ་དེ་རེད། དེ་ནི་དཔེ་དེབ་འདིའི་དམིགས་ཡུལ་ཡང་ཡིན།
འཆར་གཞི་དང་ལྡན་པའི་སྒོ་ནས་ལས་དོན་སྒྲུབ་པ།
གལ་ཏེ་ཀློག་པ་པོ་ཚོས་རྩོམ་ཡིག་གི་མཐའ་བསྡོམས་ནང་ཅི་ཞིག་འཚོལ་གྱི་ཡོད་པ་ཁྱེད་ཀྱིས་མ་ཤེས་པ་དང་། ཇི་ལྟར་བྱས་
ནས་ཁོང་ཚོར་དེ་དག་རྙེད་པའི་ཐབས་ལམ་བསྐྲུན་མ་ཐུབ་པ་ཡིན་ན་ཁྱེད་ལ་ལས་འཆར་དེ་བསྒྲུབ་པར་དཀའ་ངལ་འཕྲད་
ངེས་རེད། ཉམས་མྱོང་ལྡན་པའི་ཞིབ་འཇུག་པ་རྣམས་ཀྱིས་རང་ཉིད་ལ་འཆར་གཞི་ཞིག་ཡོད་པའི་ཐོག་ནས་ཞིབ་འཇུག་གི་
རྩོམ་ཡིག་ཡག་པོ་འདོན་སྤེལ་ཡོང་གི་ཡོད་པ་ཤེས་ལ། ལས་འཆར་དེ་དཀའ་ལས་ག་ཚོད་ཡོད་མེད་ལ་མ་ལྟོས་པར་གལ་
གནད་ཆེ་བའི་རང་བཞིན་རང་གི་བསམ་བློའི་ནང་ཡོད་པ་ཙམ་གྱིས་ཀྱང་ཆོག དོན་དངོས་ཐོག་ཁོང་ཚོས་འཆར་གཞི་
རིགས་གཉིས་འགོད་ཀྱི་ཡོད། འཆར་གཞི་དང་པོས་ཁོང་ཚོའི་ཞིབ་འཇུག་གི་གྲ་སྒྲིག་དང་དངོས་གཞི་ལག་བསྟར་ལ་ཕན་
ཐོགས་ཡོད་པ་ཞིག་དང་། གཉིས་པས་རྩོམ་ཡིག་རགས་ཟིན་ལ་ཕན་ཐོགས་ཡོད་པ་ཞིག་འགོད་པ་ཡིན།
ཁོང་ཚོས་ནམ་རྒྱུན་དྲི་བ་ཞིག་ཡོད་པ་ནས་འགོ་འཛུགས་པ་དང་། དེ་ལ་ལན་རྙེད་པའི་ཆེད་དུ་ལམ་སྟོན་གྱི་འཆར་
གཞི་འདིང་གི་ཡོད། གཅིག་བྱས་ན་ཁོ་ཚོས་ཅི་ཞིག་རྙེད་ཀྱི་ཡོད་མེད་ཏག་ཏག་ཤེས་ཀྱི་མེད་སྲིད། འོན་ཀྱང་སྐབས་རེར།
ཁོང་ཚོར་ཧང་སངས་འཇུག་པའི་གནས་ཚུལ་དང་འཕྲད་ཀྱི་ཡོད་མེད་ལ་མ་ལྟོས་པར་སྤྱིའི་སྒྲོམ་གཞི་འམ་བཟོ་ལྟ་གང་འདྲ་
ཞིག་ཡིན་པ་བློ་ལ་འཆར་ཐུབ་ཀྱི་ཡོད། ཉམས་མྱོང་ཅན་གྱི་ཤིང་བཟོ་བ་ཞིག་གིས་སོག་ལེ་ཇི་ལྟར་བཀོལ་སྤྱོད་གཏོང་བ་
བཞིན། ཉམས་མྱོང་ལྡན་པའི་ཞིབ་འཇུག་པ་ཞིག་ཡིན་ན་དོགས་གནད་ལ་ལན་འདེབས་རྙེད་མ་ཐག་འཕྲལ་དུ་རྩོམ་འབྲི་མི་
བྱེད། ཁོང་ཚོས་འཆར་གཞི་གཉིས་པ་ཞིག་བཟོ་བ་དང༌། ཟིན་བྲིས་དང་པོ་ལ་རགས་ཟིན་མདོར་བསྡུས་ཤིག་འབྲི་བ་ཡིན།
སྤྱང་གྲུང་ལྡན་པའི་ཞིབ་འཇུག་པ་ཞིག་ཡིན་ན་རང་ཉིད་འཆར་གཞིའི་སྒམ་ཆུང་ནང་འཛུལ་ནས་མི་སྡོད་པར། དཀའ་ངལ་ལ་
འཕྲད་དུས་འགྱུར་བ་གཏོང་བའམ་ཡང་ན་གང་ཞིག་གསར་རྙེད་བྱུང་བ་ལ་བརྟེན་ནས་ཁ་ཕྱོགས་གསར་པ་ཞིག་ཏུ་འཇུག་
པ་ཡང་ཡོད། འོན་ཀྱང་ཁོ་ཚོས་ཟིན་བྲིས་དང་པོ་འགོ་འཛུགས་མ་བྱས་པའི་སྔོན་དུ་རང་ཉིད་ཀྱི་འཆར་གཞི་ཁ་ཤས་རྗེས་སུ་
འགྱུར་བ་གཏོང་དགོས་ཀྱི་ཡོད་པའང་ཤེས་བཞིན་དུ་འཆར་གཞི་ཁ་ཤས་དང་མཉམ་དུ་འགོ་འཛུགས་བྱེད་པ་ཡིན།
ཟིན་བྲིས་ཀྱི་འཆར་གཞི་དེ་ཞིབ་འཇུག་པ་ཚོར་རྩོམ་ཡིག་འབྲི་བར་ཕན་ཐོགས་ཡོང་གི་ཡོད་པར་མ་ཟད། ཀློག་པ་
པོ་རྣམས་ཀྱིས་རྩོམ་ཡིག་ཀློག་དུས་ཕན་ཐོགས་ཡོང་གི་རེད། དོན་དངོས་ཐོག་ཁྱབ་ཁོངས་མི་འདྲ་བའི་ཞིབ་འཇུག་པ་ཚོས་
རྒྱུན་ལྡན་གྱི་འགྲོ་ལུགས་ཤིག་སྤྱད་དེ་ཀློག་པ་པོའི་འཚོལ་སྙེག་ལ་སྔོན་དཔག་བྱེད་ཀྱི་ཡོད།
ཚགས་ཤོག་གི་གསར་འགོད་པ་ཚོས་གསར་གནས་རྣམས་ཨི་ཇིབ་བང་སོའམ་ཟུར་གསུམ་གཏོར་གཟུགས་ཀྱི་འགྲོ་
ལུགས་ལྟར་འབྲི་བཞིན་ཡོད། དེ་ཡང་དང་པོ་འབུར་དུ་ཐོན་པའི་གནས་ཚུལ་འབྲི་བ་ནི། རང་ཉིད་ཀྱི་ཟིན་བྲིས་ལས་སླ་
བོ་ཡོང་བའི་ཆེད་དུ་མིན་པར་གསར་འགྱུར་ཀློག་མཁན་རྣམས་ལ་གསར་འགྱུར་གྱི་སྙིང་དོན་གང་མགྱོགས་ཤེས་སུ་
འཇུག་པ་དང་། གསར་འགྱུར་མུ་མཐུད་ནས་ཀློག་དགོས་མིན་གྱི་ཐག་གཅོད་བྱེད་འཇུག་རྒྱུའི་ཆེད་དུ་ཡིན།
ཙམ་རྩིས་པ་ཞིག་ཡིན་ན་རྒྱུན་ལྡན་གྱི་འགྲོ་ལུགས་ལྟར་རྩིས་ཞིབ་ཀྱི་སྙན་ཐོ་འདོན་པ་དེ་ནི་རྩིས་ཕྲའི་གོ་རིམ་སྒྲིག་པ་ཙནྡྲ
མ་ཡིན་པར། མ་རྩ་འཇོག་མཁན་ཚོས་རང་ཉིད་ལ་དགོས་པའི་གནས་ཚུལ་ལ་དཔག་སྟེ། བཟོ་ཚོང་བྱེད་པ་དེ་ཡང་བཟོ་
ཚོང་ཁང་དེ་ཀུ་ཤུ་རྟགས་ཅན་ལྟ་བུ་ཡིན་ནམ། ཡང་ན་ཨེན་རོལ་བཟོ་ཚོང་ཁང་ལྟ་བུ་ཞིག་ཡིན་མིན་ཤེས་རྒྱུའི་ཆེད་དུ་རེད།
སྨན་ཟས་འཛིན་སྐྱོང་ལྷན་ཁང་གི་ཚན་རིག་པ་ཚོའི་སྙན་ཐོ་ནི་སྔོན་དཔག་ཐུབ་པའི་འགྲོ་ལུགས་ཤིག་སྟེ། ཚན་རིག་གི་
སྙན་ཐོ་འབྲི་བར། ཐོག་མར་ངོ་སྤྲོད། དེ་ནས་རིམ་བཞིན་ཐབས་ལམ་དང་། རྒྱུ་ཆ། གྲུབ་འབྲས། བགྲོ་གླེང་། མཐའ་དོན་
བཅས་ཀྱི་གོ་རིམ་འདི་དགོས་པ་ནི་འབྲི་མཁན་གྱི་བསམ་གཞིག་དང་མཐུན་པ་ཙམ་མ་ཡིན་པར། ཀློག་པ་པོ་རང་ཉིད་
ཀྱིས་གནས་ཚུལ་རྣམས་ཁས་ལེན་མ་བྱས་གོང་ཁོང་ཚོར་དགོས་པའི་དམིགས་བསལ་གྱི་གནས་ཚུལ་རྙེད་ཐུབ་པའི་ཚེད་དུ་རེད།
འགྲོ་ལུགས་སམ་རིགས་འདི་དག་གི་ནང་རྩོམ་པ་པོ་རྣམས་ཀྱིས་རང་དབང་ཐོག་བསམ་ཚུལ་མ་འདྲ་བ་གསལ་སྟོན་བྱས་
ཆོག་ལ་གྲུབ་འབྲས་དེ་དག་ཁྲོད་རང་ཉིད་སྒེར་གྱི་རྐང་རྗེས་ཕབ་ཆོག འོན་ཀྱང་འཆར་གཞི་ཞིག་ཡོད་ན་རྩོམ་ཡིག་དེ་ཕན་
ནུས་ལྡན་པ་ཞིག་དང་། དེ་ལས་ཀྱང་གལ་ཆེ་བ་ཞིག་ལ་ཀློག་པ་པོ་ཚོར་ཕན་ཐོགས་ཆེན་པོ་ཡོང་ངེས་ཡིན།
དཔེ་དེབ་འདིས་ཁྱེད་རྣམ་པར་ཞིབ་འཇུག་བྱེད་སྐབས་འཆར་གཞི་གསར་བཟོ་དང་ལག་བསྟར་བྱེད་པར་ཕན་
ཐོགས་ཡོད་པ་མ་ཟད། ད་དུང་ཐབས་ཤེས་གཞན་ཞིག་གི་སྒོ་ནས་དེ་སྙན་སེང་ཞུ་རྒྱུར་ཕན་ཐོགས་ཡོད་པ་སྟེ། ཀློག་པ་པོ་
རྣམས་ལ་དེའི་རིན་ཐང་མཐོང་བར་རོགས་རམ་བྱེད་ཐུབ།
དཔེ་དེབ་འདི་བེད་སྤྱོད་གཏོང་སྟངས།
རྙོག་འཛིང་ཅན་གྱི་ཞིབ་འཇུག་བྱེད་སྟངས་དང་ཞིབ་འཇུག་སྐབས་ཀྱི་སེམས་ཁྲལ་སེལ་བའི་ཐབས་ལམ་ཡག་ཤོས་ནི་དཔེ་
དེབ་འདི་ཐེངས་གཉིས་ལ་ཀློག་རྒྱུ་དེ་ཡིན། དང་པོ་མིག་ཤར་རྒྱབ་ནས་མདུན་དུ་གང་ཞིག་ཡོད་མེད་མཐོང་བ་དང་། དེ་ནས་
ཞིབ་འཇུག་བྱེད་འགོ་བརྩམ་པ་ཡིན་ན་དཔེ་དེབ་འདིའི་ནང་སྐབས་ཐོག་གི་བྱེད་སྒོ་ལ་འབྲེལ་བ་ཡོད་པའི་སྡེ་ཚན་རྣམས་
གཟབ་ནན་གྱིས་ཀློག་རྒྱུ། གལ་སྲིད་གསར་ཞུགས་ཞིབ་འཇུག་པ་ཡིན་ན་དཔེ་དེབ་འདིའི་མགོ་ནས་ཡང་བསྐྱར་ཀློག་རྒྱུ་
དང་། ཡང་སློབ་ཁྲིད་ཀྱི་དཀྱིལ་མར་སླེབས་ཡོད་པ་དང་ལས་ཀའི་ནང་དངོས་སུ་ཞུགས་མྱོང་མེད་མཁན་དེ་འདྲ་ཡིན་ན་ལེའུ་
དང་པོར་མིག་ཤར་རྒྱབ་ནས་དེའི་རྗེས་ཀྱི་ལེའུ་རྣམས་ཞིབ་ཏུ་ཀློག་བྱེད་རྒྱུ། གལ་སྲིད་ཉམས་མྱོང་ལྡན་པའི་ཞིབ་འཇུག་པ་
ཞིག་ཡིན་ན་ས་བཅད་བཞི་པ་དང་། ལེའུ་གསུམ་པ་དང་བཞི་པ་གཉིས་བེད་སྤྱོད་ཆེན་པོ་ཡོད།
ལེའུ་དང་པོའི་ནང་ང་ཚོས་ལས་འཆར་ཐོག་མ་འགོ་འཛུགས་བྱེད་མཁན་རྣམས་ཀྱིས་དཔྱད་པ་སྔོན་སོང་ངམ་
བསམ་བློ་ནན་ཏན་གཏོང་དགོས་པའི་སྐོར་གླེང་སློང་བྱས་ཡོད། ཀློག་པ་པོ་རྣམས་ནས་ང་ཚོས་ཞིབ་འཇུག་རྩོམ་ཡིག་འབྲི་
ཐབས་དམིགས་བསལ་བ་བེད་སྤྱོད་གཏོང་བའི་རེ་བ་བྱེད་དོན་དང་། ལས་འཆར་ནི་རང་ཉིད་ཁེར་རྐྱང་གིས་བསྒྲུབ་པའི་
ལས་དོན་ཞིག་མ་ཡིན་པར། ཁྱེད་ཉིད་ཁོ་ཚོའི་དཔེ་དེབ་ཀློག་པ་པོ་དང་། ། ཡང་ན་ཁོ་ཚོ་ཁྱེད་ཀྱི་དཔེ་དེབ་ཀློག་པ་པོ་རུ་
འགྱུར་བར་བརྟེན། གནས་ཚུལ་འབྱུང་ཁུངས་དང་ལྷན་དུ་གླེང་མོལ་བྱས་ནས་བསྒྲུབ་ཀྱི་ཡོད་པའི་ངོས་འཛིན་ཡོད་དགོས་
པའི་རྒྱུ་མཚན་སྐོར་ཡིན། (ས་བཅད་གཉིས་པ།)
ལེའུ་གཉིས་པའི་ནང་ང་ཚོས་ལས་འཆར་གྱི་སྒྲོམ་གཞི་བཟོ་སྟངས་དང་ཡར་རྒྱས་ལ་གཏོང་ཕྱོགས་སྐོར་གླེང་སློང་བྱས་ཡོད།
ཤེས་འདོད་པ་ཞིག་ནས་བརྗོད་གཞི་འཚོལ་སྟངས་དང་། དེ་ལ་དམིགས་སུ་བཀར་ནས་དྲི་བ་འགོད་པ། (ས་བཅད་གསུམ་པ།)
དྲི་བ་དེ་དག་ཞིབ་འཇུག་གི་དཀའ་གནད་ཁྲོད་འགྱུར་བ་ཇི་ལྟར་གཏོང་བ། (ས་བཅད་བཞི་པ།)
རྒྱུ་ཆ་(ལུང་འདྲེན་ནམ་ཁུངས་གཏུགས་སའི་ཡིག་ཆ།) ནས་རང་ཉིད་ཀྱི་ལན་རྣམས་ཇི་ལྟར་འཚོལ་བ། (ས་བཅད་ལྔ་པ།)
རང་ཉིད་ཀྱི་བསམ་གཞིག་ལ་ཕན་པའི་རྒྱུ་ཆ་དང་ལྷན་དུ་མཉམ་ལས་ཇི་ལྟར་བྱེད་པ། (ས་བཅད་དྲུག་པ།)
ལེའུ་གསུམ་པའི་ནང་། རང་ཉིད་ཀྱི་ཁས་ལེན་ལ་རྒྱབ་སྐྱོར་ཇི་ལྟར་བྱེད་དགོས་པའི་སྐོར་ལ་གླེང་སློང་བྱས་ཡོད། དེའི་ནང་དུ།
ཞིབ་འཇུག་གི་སྒྲུབ་བྱེད་ཀྱི་སྤྱི་བཤད་དང་། (ས་བཅད་བདུན་པ།)
ཁས་ལེན་གྱི་རིན་ཐང་གཏན་འབེབས་དང་དེའི་གལ་གནད་རང་བཞིན། (ས་བཅད་བརྒྱད་པ།)
རྒྱུ་མཚན་ཡག་པོ་དང་བདེན་དཔང་བརྟན་པོ་ཟེར་བ་ཅི་འདྲ་ཞིག་ཡིན་པ་ཐག་གཅོད་བྱེད་སྟངས། (ས་བཅད་དགུ་པ།)
དྲི་བ་དང་དགག་པ། ལྟ་ཚུལ་གཞན་བཅས་ལ་ངོས་ལེན་དང་སུན་འབྱིན་བྱེད་སྟངས། (ས་བཅད་བཅུ་པ།)
རང་ཉིད་ཀྱི་འཐད་ལྡན་རིགས་པ་གསལ་པོར་བཟོ་ཐབས། (ས་བཅད་བཅུ་གཅིག །)
ལེའུ་བཞི་པའི་ནང་རྩོམ་ཡིག་འདོན་སྤེལ་བྱེད་པའི་གོ་རིམ་གཏན་འབེབས་བྱེད་པ།
. ཐོག་མའི་ཟིན་བྲིས་ཀྱི་འཆར་གཞི་འགོད་སྟངས་དང་ཐག་གཅོད་བྱེད་སྟངས། (ས་བཅད་བཅུ་གཉིས་པ།)
ཟིན་བྲིས་ལ་ཚོད་ལྟ་དང་བསྐྱར་བཅོས་བྱེད་སྟངས་དང་། (ས་བཅད་བཅུ་གསུམ་པ།)
རྒྱུ་ཆ་རྣམས་དཔྱད་རྩོམ་གྱི་ཁོངས་སུ་འཇུག་སྟངས། (ས་བཅད་བཅུ་བཞི་པ།)
རྙོག་འཛིང་ཆེ་བའི་རྣམ་གྲངས་ཁུངས་སྐྱེལ་རྣམས་ཇི་ལྟར་གསལ་པོ་དང་གནད་ལ་ཁེལ་བའི་སྒོ་ནས་ངོ་སྤྲོད་བྱེད་
སྟངས། (ས་བཅད་བཅོ་ལྔ་པ།)
ངོ་སྤྲོད་དང་མཇུག་སྡོམ་ཇི་ལྟར་འབྲི་བ་དང༌། དེའི་ནང་ཀློག་པ་པོ་རྣམས་ལ་དུས་ཚོད་གཏོང་རིན་ཡོད་པའི་ཡིད་ཆེས་
སྤྲོད་ཚུལ། (ས་བཅད་བཅུ་དྲུག་པ།)
རྩོམ་གཤིས་ལ་ཞུ་དག་བཏང་ནས། ཁ་གསལ་པོ་དང་། གནད་ལ་ཁེལ་བ། ཀློག་བདེ་བ་བཅས་བཟོ་ཚུལ། (ས་བཅད་
བཅུ་བདུན་པ།)
ས་བཅད་དེ་དག་གི་ཁྲོད་དུ་མྱུར་ཐབས་རེ་ཡོད་པ་དེ་ནི་ས་བཅད་ཀྱི་ཁ་སྐོང་དང་དངོས་ཡོད་ལག་བསྟར་ལ་ཕན་པའི་ལམ་
སྟོན་ཀྱང་ཡོད།
དེབ་ཀྱི་མཇུག་ཏུ་ཞིབ་འཇུག་པའི་ཀུན་སྤྱོད་སྐོར་འཁོད་ཡོད། དེ་ཡང་ཀུན་སྤྱོད་ནི་ཆེད་ལས་སྒྲུབ་ཐུབ་པའི་འཇོན་ཐང་ལས་
ཀྱང་གལ་ཆེ་བའི་སྐོར་ཡིན། ཞིབ་འཇུག་དང་དེའི་གྲུབ་དོན་སྙན་ཐོར་འགོད་པ་ནི། ཀུན་སྤྱོད་དང་འབྲེལ་བའི་སྤྱི་ཚོགས་ཀྱི་
བྱ་གཞག་ཅིག་ཡིན། ནམ་རྒྱུན་ལོ་རྒྱུས་སྨྲ་བ་དང་། ཚན་རིག་པ། མ་རྐང་ཁྲོམ་རའི་དབྱེ་ཞིབ་པ་སོགས་ཀྱིས་མ་དྲང་བའམ་
གཡོ་སྒྱུ་ཅན་གྱི་ཞིབ་འཇུག་བྱས་པའི་གནས་ཚུལ་མཐོང་རྒྱུ་ཡོད། གྲུབ་འབྲས་རིམ་པ་འདྲ་མིན་བླངས་པའི་རྩོམ་པ་པོའི་
ཁྲོད་དུ་རྐུ་བཤུས་བྱེད་མཁན་ཡོད་པ་དང་། དེ་ཡང་སློབ་འབྲིང་རིམ་པའི་སློབ་མ་ནས། ཁོང་ཚོར་སློབ་ཁྲིད་བྱེད་མཁན་དགེ་
རྒན་རྣམས་ཀྱི་བར་དུ་ཁོང་ཚོའི་རྩོམ་ཡིག་ཁག་གི་ནང་དུ་ཡང་མཐོང་རྒྱུ་ཡོད། དེ་འདྲའི་གནས་ཚུལ་བྱུང་སྐབས་ཞིབ་འཇུག་
བྱེད་པ་དང་ཞིབ་འཇུག་བེད་སྤྱོད་བྱེད་དུས་ཀྱི་ཀུན་སྤྱོད་སྐོར་གསལ་པོར་བཟོ་རྒྱུ་ཧ་ཅང་གལ་ཆེན་པོ་ཡིན།
རྩོམ་ཡིག་མཇུག་བསྡུ་བའི་སྐབས་སུ་ང་ཚོས་རང་ཉིད་ལ་ཞིབ་འཇུག་སྐོར་སློབ་ཁྲིད་གནང་མཁན་རྣམ་པའི་སྐོར་
གླེང་སློང་བྱས་ཡོད་པ་དང༌། དཔེ་དེབ་ཀྱི་མཇུག་ཏུ་རྒྱུ་ཆའི་དཔེ་ཆ་ཐོ་འགོད་ཀྱི་རེའུ་མིག་འགོད་སྟངས་འཁོད་ཡོད་པ་ནི།
གསར་ཞུགས་ཞིབ་འཇུག་པ་དང་དམིགས་བསལ་གྱི་ཁྱབ་ཁོངས་ན་ཡོད་པའི་ཆེད་མཁས་ཞིབ་འཇུག་པ་རྣམས་ཀྱི་ཆེད་དུ་
ཡིན།
ཞིབ་འཇུག་གི་ལས་དོན་ནི་བྱ་བ་དཀའ་ཚེགས་ཅན་ཞིག་ཡིན། དཀའ་ཚེགས་ཆེ་བའི་ལས་དོན་གང་ཞིག་ཡིན་
རུང་། དེའི་བརྒྱུད་རིམ་ཁྲོད་གྲུབ་འབྲས་བྱུང་སྐབས་རང་ཉིད་ལ་སེམས་ཀྱི་བདེ་སྐྱིད་དམ་འདོད་བློ་ཁེངས་པ་ཞིག་ཡོང་གི་
ཡོད། འདོད་བློ་ཁེངས་པའི་ཚོར་སྣང་དེ་དག་མང་ཆེ་བ་ནི་མཁྱེན་གསལ་ལྟར་ཁྱེད་ཀྱི་ལས་རིགས་དང་། འདོད་བློ་མཐུན་
པའི་སྤྱི་ཚོགས་རྒྱུན་གནས་ཡོང་བ། ལྷག་པར་དུ་དོན་དག་ཅིག་གསར་རྙེད་བྱུང་བའི་སྐབས་སུ་གྲུབ་དོན་དེས་ཀློག་པ་པོ་
རྣམས་ཀྱི་མི་ཚེའི་ཁྲོད་བསམ་སྤྱོད་ལ་འགྱུར་བ་གཏོང་ཐུབ་པར་ཡིད་ཆེས་སླེབས་ཀྱི་ཡོད་པས་རེད།
ས་བཅད་དང་པོ། དཔར་སྐྲུན་བསམ་གཞིག །
ཞིབ་འཇུག་གི་བེད་སྤྱོད། གཞུང་གཉེར་དང་སྒེར་གཉེར།
ས་བཅད་འདིའི་ནང་ཞིབ་འཇུག་གི་མཚན་ཉིད་དང་། ཞིབ་འཇུག་བྱེད་སྟངས་ལེགས་པོ་སྦྱངས་ན་དགེ་མཚན་གང་
ཞིག་ཡོད་པའི་སྐོར་གླེང་སློང་བྱས་ཡོད། ང་ཚོས་ཅིའི་ཕྱིར་དེ་ལ་རིན་ཐང་ཡོད་པར་རྩིས་ཡོད་པ་དང་། ཅིའི་ཕྱིར་
ཁྱེད་ཀྱིས་དེའི་རིན་ཐང་རྟོགས་པའི་རེ་བ་རྒྱག་གི་ཡོད་པའི་སྐོར་བཅས་ཡིན།
ཚན་རིག་གིས་གསར་རྙེད་བྱུང་བའི་གནས་ཚུལ་དང་། འཛམ་གླིང་གི་ལས་དོན་ཁྲོད་ཉམས་དམས་བྱུང་བའི་སྐོར་ལྟ་ཀློག་
བྱེད་པའི་སྐབས་སུ། སྙན་ཐོ་དེ་དག་ལ་ཞིབ་འཇུག་བྱེད་མཁན་རྣམས་བརྒྱུད་ནས་ང་ཚོར་ཁེ་ཕན་ཐོབ་པར་མ་ཟད། ཞིབ་
འཇུག་བྱེད་མཁན་དེ་དག་ལའང་ཞིབ་འཇུག་པ་གཞན་བགྲང་གིས་མི་ལངས་པ་ཞིག་ལས་ཁེ་ཕན་ཐོབ་ཀྱི་ཡོད། ང་ཚོ་དཔེ་
མཛོད་ཁང་ཞིག་གི་ནང་ལ་ཡར་འཛུལ་སྐབས་དུས་རབས་ཉེར་ལྔ་ལྷག་ཙམ་གྱི་རིང་གི་ཞིབ་འཇུག་གིས་ང་ཚོའི་མཐའ་
ཡོངས་སུ་བསྐོར་ཡོད། ཡང་དྲ་རྒྱའི་ནང་འཛུལ་ནས་ང་ཚོས་སྙན་ཐོ་ས་ཡ་མང་པོ་ཀློག་ཐུབ་པ་དེ་དག་ཀྱང་། སྔོན་གྱི་ཞིབ་
འཇུག་པ་ཚོས་བགྲང་གིས་མི་ལངས་པའི་དྲི་བ་བཏང་ནས་བརྩམས་པར་མ་ཟད། ཞིབ་འཇུག་མཁན་གཞན་གྱིས་སྔོན་ཆད་
བཤད་མ་མྱོང་བའི་གནས་ཚུལ་ཁག་ལ་ལན་བརྒྱབ་ཡོད་པ་དང་། ལན་བརྒྱབ་པ་དེ་ང་ཚོར་གནང་བའམ་བརྒྱུད་སྤྲོད་བྱས་
པར་བརྟེན། ང་ཚོས་མུ་མཐུད་དྲི་བ་གསར་བ་འདོན་པ་དང་དེ་ལ་ལན་འདེབས་པ་བཅས་བྱེད་ཀྱི་ཡོད།
གནས་རིམ་མི་འདྲ་བའི་དགེ་རྒན་རྣམ་པས་མི་ཚེ་ཧྲིལ་བོ་ཞིབ་འཇུག་གི་ཆེད་ཕུལ་ཡོད་པ་དང་སྲིད་གཞུང་ཁག་
གིས་ཞིབ་འཇུག་ཆེད་མ་དངུལ་དུང་ཕྱུར་མང་པོ་བཏང་བར་མ་ཟད། བཟོ་ཚོང་སྡེ་ཁག་ནས་འགྲོ་སོང་དེ་བས་མང་བ་
གཏོང་བཞིན་ཡོད། ཞིབ་འཇུག་གི་ལས་དོན་ནི་ཚོད་ལྟ་ཁང་དང་། དཔེ་མཛོད་ཁང་། ནགས་ཚལ་སྟུག་པོ། རྒྱ་མཚོའི་གཏིང་།
བྲག་ཁུང་གི་སྦུག །མཁའ་དབྱིངས། ལས་ཁུངས་བཅས་དང་། ལྷག་པར་དུ་བརྡ་འཕྲིན་གྱི་དུས་རབས་འདིར། ཐ་ན་རང་
ཉིད་སྒེར་གྱི་ཁང་བའི་ནང་སོགས་ན་ཡང་བྱེད་ཀྱི་ཡོད། ཞིབ་འཇུག་གི་ལས་དོན་ནི་དོན་དངོས་ཐོག་འཛམ་གླིང་སྟེང་གི་བཟོ་
ཚོང་ཆེ་ཤོས་དེ་ཡིན། ཞིབ་འཇུག་ཡག་པོ་བྱེད་མི་ཐུབ་མཁན་དང་གཞན་གྱི་ཞིབ་འཇུག་ལ་དབྱེ་ཞིབ་སྤྲོད་མི་ཤེས་མཁན་
ཞིག་ཡིན་ཚེ། ཁུངས་ལྡན་གཞི་ལ་བཞག་པ་དང་ཡིད་ཆེས་བྱེད་ཆོག་པའི་གནས་ཚུལ་རྣམས་གསལ་པོ་དང་ནོར་འཕྱུག་
མེད་པའི་སྒོ་ནས་བཤད་སའི་སྤྱི་ཚོགས་ནས་རང་ཉིད་ཟུར་དུ་ཕུད་པ་ཡིན།
ཡིད་ཆེས་བྱེད་ཆོག་པའི་ཞིབ་འཇུག་འགྲེམས་སྤེལ་བྱས་མེད་ན་ང་ཚོ་ཚང་མ་(ཞིབ་འཇུག་དཔང་རྟགས་སོགས་
མེད་པའི་) འཕྲལ་སེལ་ལམ་གནས་སྐབས་ཀྱི་བསམ་ཚུལ་ཤོད་མཁན། མགོ་སྐོར་གཏོང་མཁན་ཚོས་གང་བཤད་ལ་ཉན་
ནས་རང་ཉིད་གཅིག་པོས་མནར་སྡུག་མྱོང་པའི་བཙོན་པ་ལྟ་བུ་ཞིག་ཏུ་གྱུར་པ་རེད། དངོས་ཡོད་གནས་ཚུལ་ལ་ང་ཚོ་མི་སུ་
ཡིན་ཡང༌། རང་ཉིད་ཀྱི་བསམ་ཚུལ་ནི་སྐྱོན་མེད་པ་ཞིག་ཡིན་པའི་ཡིད་ཆེས་བྱེད་པར་བརྟེན། ནོར་འཁྲུལ་ཅན་དང་། ཉེན་
ཚབས་ཆེ་བའི་ལྟ་ཚུལ་རྣམས་ཁྱབ་བརྡལ་ལ་འགྲོ་བཞིན་ཡོད། གང་ཡིན་ཟེར་ན་བསམ་ཚུལ་མང་པོ་ཞིག་ལ་རྒྱུ་མཚན་གྱི་
རྒྱབ་རྟེན་བཟང་པོ་མེད་བཞིན་དུ་ཁས་ལེན་མཁན་གྱི་མི་འབོར་ཆེན་པོ་ཞིག་ཡོད་པས་རེད། ཉེ་རབས་ཀྱི་དོན་རྐྱེན་ཁག་
(དུས་འགྱུར་) གིས་ང་ཚོར་ཧ་ཅང་གསལ་པོར་བསྟན་ཡོད་པ་ནི། ཡིད་རྟོན་མི་རུང་བའི་བདེན་དཔང་གཞིར་བཞག་ནས་
ལས་ཀ་བྱེད་མཁན་ཚོས་མི་མང་ལ་སྣེ་ཁྲིད་ཐུབ་ཀྱི་ཡོད་པ་དེ་རེད། དོན་དངོས་ཐོག་དེ་ལྟ་བུའི་སྣེ་ཁྲིད་པ་ཚོས་ང་ཚོ་ཆགས་
འཇིག་གི་བྱུས་ཉེས་ནང་དུ་ཁྲིད་མྱོང་ཡོད།
དེ་བས་དཔེ་དེབ་འདིའི་ནང་། ཞིབ་འཇུག་སྙན་ཐོ་ཀློག་པའི་སྐབས་སུ་ཡིད་ཆེས་བྱེད་ཆོག་ཆོག་མིན་པར། ངེས་
པར་དུ་བསམ་པ་རྣམ་དག་གི་སྒོ་ནས་དོགས་འདྲི་བྱེད་དགོས་པ་དང་། རང་ཉིད་སྙན་ཐོའི་དྲི་བ་དེ་དག་ལ་ག་ཚོད་ཅིག་
བརྟེན་ཡོད་མེད་ལ་མ་ལྟོས་པར་དེའི་སྐོར་ལ་དྲི་བ་མང་པོ་གཏོང་དགོས་པའི་སྐོར་ནན་བཤད་བྱས་ཡོད།
༡་༡ ཅི་ཞིག་ལ་ཞིབ་འཇུག་ཟེར།
རྒྱ་ཆེ་ས་ནས་བཤད་ན་ང་ཚོས་ཞིབ་འཇུག་བྱེད་དུས་གནད་དོན་ཞིག་ཐག་གཅོད་བྱེད་རྒྱུའི་ཆེད་དུ་གནད་དོན་དེའི་དྲི་བར་
ལན་རྙེད་པའི་ཕྱིར་གནས་ཚུལ་འཚོལ་བསྡུ་བྱེད་པ་ལ་ཟེར།
གནད་དོན། སྦག་སྦག་མཱ་སི་ཐེང་༦༥ རྟགས་ཅན་ལ་འགྱིག་ཐག་གསར་པ་ཞིག་དགོས་ཀྱི་ཡོད་ན་དེ་གང་ནས་ཐོབ་བམ།
ཞིབ་འཇུག །དེབ་སེར་བོའི་ནང་བལྟས་ནས་ལྷུ་ལག་བཙོང་སའི་ཚོང་ཁང་གང་དུ་ཡོད་མེད་དང་། ཁ་པར་བཏང་ནས་ལྷུ་
ལག་དེ་ཚོང་ཁང་ནང་ཡོད་མེད་ཀྱི་སྐད་ཆ་འདྲི་རྒྱུ་དེ་རེད།
གནད་དོན། སྐུ་ཞབས་མེ་ཁལ་ཇོར་ཌན་ག་དུས་སྐྱེས་པའི་སྐོར་རྒྱན་བཙུགས་པ་དེ་ཐག་གཅོད་བྱེད་དགོས་ན།
ཞིབ་འཇུག །གུ་གལ (google) ནང་སྐུ་ཞབས་མེ་ཁལ་ཇོར་ཌན་གྱི་སྐྱེས་ཚེས་སྐོར་འཚོལ་རྒྱུ་དེ་རེད།
གནད་དོན། ཉ་ཡི་རིགས་གསར་པ་ཞིག་གི་སྐོར་ལ་ཤེས་འདོད་ཆེན་པོ་ཡོད་ན།
ཞིབ་འཇུག །དྲ་རྒྱ་བརྒྱུད་ཚགས་ཤོག་དང་གཙུག་ལག་སློབ་གླིང་གི་དུས་དེབ་སོགས་ཀྱི་ནང་ཉ་དེའི་རིགས་ཀྱི་རྩོམ་ཡིག་
ཡོད་མེད་འཚོལ་རྒྱུ་དེ་རེད།
ང་ཚོ་ཚང་མས་ཉིན་རེའི་འཚོ་བའི་ནང་དེ་ལྟ་བུའི་ཞིབ་འཇུག་བྱེད་ཀྱི་ཡོད། འོན་ཀྱང་རང་ཉིད་ཀྱིས་དེ་དག་དངོས་སུ་འབྲི་བ་
ཧ་ཅང་དཀོན། ང་ཚོ་ནི་གཞན་གྱིས་བྲིས་པའི་ཞིབ་འཇུག་ལ་བསྟེན་ནས་སྡོད་ཀྱི་ཡོད། སྐུ་ཞབས་ཇོར་ཌན་གྱི་ལོ་ལོ་རྒྱུས་འབྲི་
མཁན་དང་། ཉ་རིགས་གསར་རྙེད་བྱེད་མཁན། དེབ་སེར་བོ་རྩོམ་སྒྲིག་བྱེད་མཁན། འཕྲུལ་ཆས་ལྷུ་ལག་མཁོ་སྤྲོད་ཀྱི་ཐོ་
གཞུང་བཟོ་མཁན་བཅས་ཀྱིས་ཞིབ་འཇུག་གི་སྙན་ཐོ་བཏོན་པའི་རྒྱུ་མཚན་ནི། ཉིན་གཅིག་མི་ཞིག་ནས་དེ་ཚོའི་སྐོར་ལ་དྲི་
བ་གཏོང་དུས་རང་ཉིད་ཀྱིས་དེ་དག་ལ་ལན་འདེབས་ཐུབ་པ་ཤེས་ཀྱི་ཡོད།
གལ་སྲིད་ཞིབ་འཇུག་གི་ལས་འཆར་ཞིག་གྲ་སྒྲིག་བྱེད་པ་དེ། རང་ཉིད་ནས་བསྒྲུབ་འདོད་ཡོད་པས་མ་ཡིན་པར་
གཞན་གྱིས་ལས་བགོས་རྒྱབ་པ་ལྟ་བུ་ཡིན་ན་ད་ཐེངས་སྦྱོང་བརྡར་ཆེད་ཡིན་བསམ་ནས་འབྲི་ཐུབ་ཙམ་བྱེད་སྲིད། ང་ཚོས་
རེ་བར་ཁྱེད་ཀྱིས་དེ་ལྟར་མི་གནང་བར་ཕྱག་ལས་ཡག་པོ་ཞིག་གནང་བར་ཞུ། ལས་འཆར་གྲ་སྒྲིག་བྱས་པ་དེས་ཁྱེད་རང་
དངོས་སུ་གཞུང་ལུགས་རྙིང་ཤོས་དང༌། འགྲོ་བ་མིའི་གཏམ་གླེང་ཁྲོད་བརྩི་མཐོང་ཆེ་ཤོས། སྟོང་ལོ་གཅིག་གི་ནང་ཐེངས་
གཅིག་ལ་སྒྲུབ་མཁན་གྱི་ལྟ་གྲུབ་སྨྲ་བ། འཆར་འགོད་པ། སྐྱེ་དངོས་ཚན་རིག་པ། སྤྱི་ཚོགས་ཚན་རིག་པ། ལོ་རྒྱུས་སྨྲ་བ།
རིག་གཞུང་དབྱེ་ཞིབ་པ། སྐད་རིགས་སྨྲ་བ། ཆོས་ལུགས་ཀྱི་ལྟ་གྲུབ་སྨྲ་བ། དེ་ལས་གཞན་ད་དུང་བཟོ་ཚོང་ཁང་གི་སྤྱི་
ཁྱབ་འགན་འཛིན། ཁྲིམས་རྩོད་པ། ཁྲོམ་རའི་ཚོང་ལས་པ། མ་རྩའི་འགོ་འཛིན་སོགས་རྫོགས་མཐའ་མེད་པའི་ཐོ་གཞུང་གི་
གྲས་སུ་ཚུད་ཀྱི་ཡོད་པས་རེད།
ད་ལྟའི་གནས་སྐབས་སུ་ཁྱེད་རང་གསར་ཞུགས་པ་ཞིག་ཡིན་ན་གླེང་མོལ་ནི་གཅིག་ཏུ་ཕྱོགས་པའམ་ཕྱོགས་
ལྷུང་ཡིན་པའི་ཚོར་བ་དང་། ཁྱེད་ཀྱིས་བཤད་ཆོག་པ་ལས་ཀྱང་གཞན་ལ་ཉན་དགོས་པར་བརྟེན་རང་ཉིད་ལ་ལེགས་སྐྱེས་
འབུལ་བའི་གོ་སྐབས་མེད་པ། སློབ་མ་ཞིག་ཡིན་ན་རང་ཉིད་ལ་ཀློག་པ་པོ་གཅིག་ལས་མེད་པ་དང་དེའང་རང་གི་དགེ་རྒན་
དེ་ཡིན་པ་ལྟ་བུའི་ཚོར་སྣང་ཡོང་གི་ཡོད། གནས་སྐབས་རིང་དེ་དག་ཚང་མ་བདེན་པ་རེད། འོན་ཀྱང་སྐབས་གཞན་རྣམས་
སུ་ཚད་ལྡན་གྱི་བགྲོ་གླེང་ལེགས་པོ་གནང་པར་བརྟེན། ཁྱེད་དང་ཁྱེད་ཀྱི་ཚོགས་སྡེ་ཡིས་ང་ཚོ་བླུན་རྨོངས་དང༌། ཕྱོགས་སུ་
ལྷུང་བ། ཆ་མི་ཚང་བའི་ལྟ་ཚུལ་གྱིས་བསླུ་བྲིད་གཏོང་མཁན་རྣམས་ལས་རང་དབང་ཐོབ་པར་གྲོགས་ཕན་སྒྲུབ་ངེས། ir
རིང་དང་སང་ཉིན་མ་བྱུང་བ་ཡིན་ན་ཡང་། ཉིན་གཅིག་ཁྱེད་ཀྱི་ཞིབ་འཇུག་དང་དེའི་རིགས་པས་འཛམ་གླིང་ཁྱོན་ཡོངས་
ཡར་རྒྱས་ལ་གཏོང་མི་ཐུབ་ན་ཡང་། མ་མཐར་ཡང་རང་ཉིད་ཀྱི་ཚོགས་སྡེ་ལ་ཕན་ཐོགས་ཆེན་པོ་བསྒྲུབ་ཐུབ་ངེས་ཡིན།
༡་༢ ཅིའི་ཕྱིར་འབྲི་དགོས་པའི་དོན།
མི་ཁ་ཤས་ཀྱིས་བགྲོ་གླེང་འདིར་མཉམ་ཞུགས་ཀྱི་གདན་ཞུ་ཕུལ་བར་ངོས་ལེན་མི་བྱེད་པ་ཡོང་སྲིད། གལ་ཏེ་ཁྱེད་ཀྱིས་
ཁས་ལེན་བྱས་པ་ཡིན་ན་ངེས་པར་དུ་དྲི་བ་ཡག་པོ་ཞིག་རྙེད་དགོས་ཀྱི་ཡོད་པ་དང་། སྐྱོན་དང་བྲལ་བའི་རྒྱུ་ཆའི་གནས་
བསྡུས་(དཔྱད་གཞིའི་རྒྱུ་ཆ།) འཚོལ་བ། གོ་རིམ་ངེས་ཅན་དང་རྒྱབ་རྟེན་ཡོད་པའི་ལན་འདེབས་བཅས་གྲ་སྒྲིག་བྱས་རྗེས་
དཔྱད་རྩོམ་འབྲི་དགོས། གལ་སྲིད་ཁྱེད་རང་གསར་ཞུགས་པ་ཡིན་ན་ཉིད་ཀྱི་རྩོམ་ཡིག་ཀློག་པ་པོ་ནི། ཤེས་འདོད་ཆེ་བའི་
ཤེས་ཡོན་པའི་འཇིག་རྟེན་དེ་མ་ཡིན་པར་རང་ཉིད་ཀྱི་དགེ་རྒན་གཅིག་པོ་ཡིན་པ་དང་། ལྷག་པར་དུ། སེམས་ནང་དགེ་རྒན་
ལགས་ཀྱིས་ངའི་བརྗོད་གཞི་རྣམས་ཤེས་ཀྱི་ཡོད་པས། ཞིབ་འཇུག་སྙན་ཐོ་འབྲི་བ་ནི་རང་ཉིད་ཀྱིས་དེ་འདྲ་ཞིག་འབྲི་ཤེས་
ཀྱི་ཡོད་ཟེར་བའི་ཁུངས་སྐྱེལ་བྱེད་པ་མ་གཏོགས་དགོས་པ་གཞན་མི་འདུག་ཀྱང་བསམ་སྲིད།
དེའི་ལན་གཅིག་གཅིག་ནི་ང་ཚོས་ཡིག་ཐོག་ལ་འབེབས་པ་ནི་རྩོམ་ཡིག་ཐུན་མོང་དུ་མཉམ་སྤྱོད་བྱེད་རྒྱུ་ཁོ་ནའི་
ཆེད་མ་ཡིན་པར། ང་ཚོས་དེ་ལྟར་མ་བྱས་སྔོན་ལ་ཡར་རྒྱས་གཏོང་བའི་ཆེད་དུ་ཡིན།
༡་༢་༡ ཡིད་ལ་དྲན་པའི་ཆེད་དུ་འབྲི་བ།
ཉམས་མྱོང་ལྡན་པའི་ཞིབ་འཇུག་པ་ཚོས་རང་ཉིད་ཀྱིས་བཀླག་ཚར་བའི་གནས་ཚུལ་རྣམས་དྲན་ཐོར་འགོད་པ་ཡིན། སྤྱང་
གྲུང་ཅན་གྱི་མི་སྣ་རེ་ཟུང་གིས་གནས་ཚུལ་མང་པོ་ཞིག་སེམས་ནང་ཉར་ཐུབ་མོད། ང་ཚོ་མི་ཕལ་མོ་ཆེས་གང་ཟག་གཉིས་
ཀྱི་གནས་ཚུལ་ལ་ཉན་ཞིབ་བྱེད་སྐབས། གང་ཟག་ཀ་པས་གང་ཞིག་བཤད་པ་དང་། ཁ་པ་ལ་རྒྱབ་སྐྱོར་བྱེད་མཁན་སུ་ཡིན་
མིན་སོགས་ང་ཚོས་དྲན་ཐོར་མ་འཁོད་པ་ཡིན་ན་ཕལ་ཆེར་བརྗེད་འགྲོ་བར་མ་ཟད། སྡུག་ས་ནས་བཤད་ན་གནས་ཚུལ་
ནོར་འཁྲུལ་ཅན་དེ་འདྲ་དྲན་པ་ཡང་ཡོང་གི་ཡོད།
༡་༢་༢ ཤེས་རྟོགས་ཡོང་བའི་ཆེད་དུ་འབྲི་བ།
རྩོམ་ཡིག་འབྲི་བའི་རྒྱུ་མཚན་གཉིས་པ་ནི། ཁྱེད་ཀྱིས་བཀླགས་པའི་གནས་ཚུལ་ཀྱི་ཚོན་མདངས་ཅུང་ཟད་གསལ་པོར་
མཐོང་བའི་ཆེད་དུ་ཡིན། ཞིབ་འཇུག་གི་གྲུབ་འབྲས་དེ་ཐབས་ལམ་གསར་པ་ཞིག་གི་ནང་གོ་རིམ་སྒྲིག་པ་དང་། གོ་རིམ་
བསྐྱར་སྒྲིག་བྱས་པ་ཡིན་ན་མཇུག་འབྲས་དང་། འབྲེལ་ལམ། གནད་དོན་གསར་པ་ཞིག་རྙེད་ཀྱི་རེད། དེ་དག་ཚང་མ་
སེམས་ནང་འཛིན་ཐུབ་པ་ཡིན་ན་ཡང་། སྒྲུབ་བྱེད་རྣམས་ཕྱོགས་གང་སར་འཐོར་འགྲོ་བ་ཡིན་པས་དེ་ལྟར་མ་ཡོང་བར་
ཕན་ལ། རྙོག་འཛིང་ཅན་གྱི་འབྲེལ་ལམ་གྱི་རྩ་བ་སྔོག་པ་དང་། མཁས་པ་རྣམས་ཀྱི་བསམ་ཚུལ་མི་འདྲ་བ་དག་གི་ཁྱད་པར་
འབྱེད་ཐུབ་པར་ཕན་གྱི་ཡོད་པ་སྟེ།
ངས་གང་ཟག་ཀ་པའི་རྒྱུ་མཚན་རྣམས་བེད་སྤྱོད་གཏོང་འདོད་ཡོད་ཀྱང༌། གང་ཟག་ཁ་པའི་དཔྱད་གཞིའི་རྒྱུ་ཆ་ཁག་གིས་
གང་ཟག་ཀ་པའི་རྩོད་ལན་གྱི་རིན་ཐང་ཆུང་དུ་བཏང་འདུག །ངས་དེ་གཉིས་ཞིབ་བསྡུར་བྱས་ནས་དཔྱད་པ་གཏོང་དུས།
གང་ཟག་ཁ་པས་གང་ཟག་ཀ་པའི་རྒྱུ་མཚན་གྱི་ཕྱོགས་གཅིག་སྣང་མེད་དུ་བཏང་འདུག །ཨོ། ངས་གང་ཟག་ང་པའི་རྒྱུ་
མཚན་ཞིག་འདིར་ཁྱེར་ཡོང་བ་ཡིན་ན་གང་ཟག་ཀ་པའི་རྒྱུ་མཚན་གསལ་པོར་མཐོང་ཐུབ་ཀྱི་འདུག །གཟབ་ནན་ཆེ་བའི་
ཞིབ་འཇུག་པ་ཚོས་རང་ཉིད་ལ་མཁོ་བའི་དཔྱད་གཞིའི་གནས་བསྡུས་ཆ་ཚང་བ་ཞིག་མ་རྙེད་བར་དུ་སྒུག་ནས་མི་འདུག་
པར་དཔྱད་རྩོམ་མུ་མཐུད་འབྲི་བ་དང༌། ཁོང་ཚོས་ཐབས་ལམ་གསར་པ་ཞིག་བཀོལ་ནས་རང་ཉིད་ཀྱི་ལས་འཆར་འགོ་
བརྩམས་དུས་ནས་གནས་ཚུལ་རྣམས་ཕྱོགས་སྒྲིག་བྱེད་པ་ཡིན།
༡་༢་༣ རང་ཉིད་ཀྱི་བསམ་ཚུལ་ལ་ཚོད་ལྟའི་ཆེད་དུ་འབྲི་བ།
རྩོམ་ཡིག་འབྲི་བའི་རྒྱུ་མཚན་གསུམ་པ་ནི། རང་ཉིད་ཀྱི་སེམས་ནང་ཉར་བའི་བསམ་གཞིག་རྣམས་ཤོག་ངོས་སུ་འགོད་པ་
དེ་ཡིན་ཞིང་། ཤོག་ངོས་སུ་འཁོད་པ་ཡིན་ན་རང་ཉིད་ཀྱིས་བསམ་བློ་ཅི་ཞིག་གཏོང་ཐུབ་པ་དངོས་སུ་མཐོང་གི་རེད། ང་ཚོ་
ཕལ་མོ་ཆེ་དེ་ལྟར་རེད། སློབ་ཕྲུག་རྣམས་དང་ཆེད་ལས་མཁས་པ་རྣམས་ཀྱང་དེ་ལྟར་རེད། ང་ཚོའི་བསམ་ཚུལ་རྣམས་
ཤོག་ངོས་སུ་ཕབ་པ་ལས་དེ་དག་རང་སེམས་ཀྱི་ནག་ཁུང་ནང་བཅུག་ནས་བཞག་ན་ཤིན་ཏུ་ངོ་མཚར་ཅན་ཡིན་པའི་ཡིད་
ཆེས་བྱེད། དོན་དངོས་ཐོག་བསམ་གཞིག་གི་ཆུ་རྙོག་དེ་ཡི་དྭངས་སྙིགས་ཕྱེ་བ་དང༌། གོ་རིམ་དང་ལྡན་པ་ཞིག་མ་བཟོས་
བར་དུ། ཁྱེད་དང་ཀློག་པ་པོ་རྣམས་ཀྱིས་དེ་ལ་ཞིབ་འཇུག་བྱེད་རྒྱུ་དང་བསམ་ཚུལ་དེ་རྣམས་ཅི་འདྲའི་ཡག་པོ་ཡོད་མེད་རྟོགས་ཐབས་བྲལ།
མདོར་བསྡུས་ནས་བཤད་ན་ང་ཚོས་རྩོམ་ཡིག་འབྲི་བ་ནི། ཡིད་ལ་གང་དྲན་པ་དེ་ཞིབ་ཚགས་པོ་དང་ནོར་འཁྲུལ་
མི་ཡོང་བ་ཞིག་དང་། གོ་རྟོགས་ཇེ་ལེགས་སུ་གཏོང་བ། ང་ཚོའི་བསམ་བློ་གཏོང་སྟངས་ལ་དངོས་ཡོད་གནས་ཚུལ་དང་
མཐུན་པའི་དབྱེ་ཞིབ་བྱེད་ཐུབ། (ཁྱེད་ཀྱིས་རིམ་བཞིན་ཤེས་རྟོགས་ཡོང་བ་ཞིག་ལ། རྩོམ་ཡིག་ག་ཚོད་མང་པོ་བྲིས་པ་དེ་
ཙམ་གྱིས་དེབ་ཀློག་མཁན་ལེགས་པོ་ཞིག་ཏུ་འགྱུར།)
༡་༣ ཅིའི་ཕྱིར་དཔྱད་རྩོམ་གྱི་འགྲོ་ལུགས་སྒྲུབ་དགོས་པ་ཡིན་ནམ།
མི་ཁ་ཅིག་གིས་རྩོམ་ཡིག་འབྲི་བ་ནི་སློབ་སྦྱོང་དང་བསམ་གཞིག །ཤེས་རྟོགས་ཀྱི་ཆ་ཤས་གལ་ཆེན་པོ་ཞིག་ལ་ངོས་འཛིན་
བྱེད། འོན་ཀྱང་རང་ཉིད་ཀྱི་འདོད་མོས་ལྟར་ཞིབ་འཇུག་རྩོམ་ཡིག་འབྲི་མི་ཆོག་པ་དེ་ལ་ཡ་མཚན་སྐྱེས་ཤིང་། ཅིའི་ཕྱིར་
ཞིབ་འཇུག་ཚོགས་སྡེ་ཞིག་གི་བཀོད་མངགས་ལྟར་འབྲི་དགོས་པ་རེད་དམ། རང་ཉིད་ཚོགས་སྡེ་དེའི་ནང་ཞུགས་མེད་ལ་
(ཞུགས་འདོད་ཀྱང་མེད།) ཁོ་ཚོས་གསར་གཏོད་ཅི་ཡང་མ་བྱས་པའི་ལུགས་སྲོལ་དང་བསྟུན་དགོས་དོན་གང་ཡིན་ནམ་
་སྲིད། ཅིའི་ཕྱིར་རང་ཉིད་ནས་མ་བཟོས་པའི་ཐ་སྙད་དང་འགྲོ་ལུགས་རྣམས་ལག་བསྟར་བྱེད་དགོས། བདག་ཀྱང་
ཁྱེད་རྣམ་པ་ལྟ་བུའི་ཤེས་ཡོན་ཞིབ་འཇུག་པ་ཞིག་ཏུ་བསྒྱུར་བའི་རེ་བ་རྒྱག་གི་ཡོད་དམ། གལ་སྲིད་ཁོ་ཚོའི་འདོད་མོས་
ལྟར་བྲིས་པ་ཡིན་ན་རང་ཉིད་ཀྱི་ངོ་བོ་བརླག་པའི་ཉེན་ཁ་འདུག་བསམ་གྱི་ཡོད།
སེམས་ཁྲལ་དེ་དག་ནི་རྒྱུ་མཚན་དང་ལྡན་པ་ཞིག་རེད། (དགེ་རྒན་ཚོས་ནམ་རྒྱུན་སློབ་མ་རྣམས་ཀྱིས་དེའི་སྐོར་
ལ་དོགས་འདྲི་མང་ཙམ་བྱེད་པའི་རེ་བ་རྒྱག་གི་ཡོད།)འོན་ཀྱང་སློབ་སྦྱོང་བྱས་ནས་འགྱུར་བ་མི་འགྲོ་བ་ནི་སློབ་སྦྱོང་ཐ་ཞན་
ཡིན་པའི་རྟགས་རེད། སློབ་སྦྱོང་བྱས་པ་ཅི་ཙམ་གྱིས་གཏིང་ཟབ་པ་དེ་ཙམ་གྱིས་ཁྱེད་ལ་གོ་རྟོགས་གཏིང་དེ་ཙམ་ཟབ་པོ་
ཡོང་བ་དང་། རང་གི་དམིགས་ཚད་ཀྱི་གང་ཟག་ལ་ཡང་དེའི་ཚོད་ཀྱིས་འགྱུར་ལྡོག་གཏོང་གི་ཡོད། དེར་བརྟེན་རང་ཉིད་
ནས་སློབ་སྦྱོང་གང་ཞིག་བྱེད་ཀྱི་ཡིན་པ་དང༌། སུ་ཞིག་གི་མཉམ་དུ་བྱེད་ཀྱི་ཡིན་པ་ལ་གཟབ་གཟབ་སྒོ་ནས་གདམ་ཀ་བྱེད་
རྒྱུ་ནི་ཧ་ཅང་གི་གལ་ཆེན་པོ་ཡིན། འོན་ཀྱང་ཞིབ་འཇུག་གི་སྙན་ཐོ་ལེགས་པར་སྦྱངས་པའི་སྐབས་སུ་རང་ཉིད་ཀྱི་ངོ་བོའམ་
ཁྱད་ཆོས་བརླག་གི་རེད་བསམ་ན་ནོར་འཁྲུལ་རེད། ཞིབ་འཇུག་སྦྱངས་བ་དེས་ཁྱེད་ཀྱི་བསམ་གཞིགས་བྱེད་སྟངས་ལ་
འགྱུར་ལྡོག་གཏོང་ངེས། དེ་ཡང་ཁྱེད་ལ་བསམ་གཞིགས་བྱེད་སྟངས་ཀྱི་ལམ་ཁ་མང་པོ་ཞིག་སྟེར་བ་ཡིན། རང་ཉིད་གང་
འདྲ་ཞིག་ཏུ་འགྱུར་འདོད་པ་དང་། རང་ཉིད་ཀྱི་མི་ཚེའི་ནང་ཅི་ཞིག་བསྒྲུབ་རྒྱུ་ཡིན་པར་གདམ་ཀ་བྱེད་སྐབས་ཁྱེད་ལ་རང་
དབང་མང་ཙམ་ཡོད་པ་ཡིན།
འོན་ཀྱང་ཀློག་པ་པོའི་རེ་བ་ལྟར་ཞིབ་འཇུག་གི་སྙན་ཐོ་འབྲི་སྟངས་སྦྱངས་པའི་རྒྱུ་མཚན་གལ་ཆེ་ཤོས་ནི། གཞན་
གྱི་ཆེད་དུ་རྩོམ་ཡིག་འབྲི་བའི་སྐབས་སུ་རང་ཉིད་གཅིག་པོའི་ཆེད་དུ་འབྲི་བ་ལས་ལྷག་པའི་གནོན་ཤུགས་སམ་འགན་ཁུར་
ཆེན་པོ་སླེབས་ཀྱི་ཡོད། རང་ཉིད་ཀྱི་འཆར་སྒོ་རྣམས་ཡིག་ཐོག་ལ་འབྲི་གཏན་ཁེལ་བའི་སྐབས་སུ། འཆར་སྒོ་དེ་དག་རང་
ཉིད་ལ་འདྲིས་ཆ་ཅན་དུ་གྱུར་ཚར་བར་བརྟེན། འཆར་སྒོ་དེ་དག་རང་ཉིད་ཀྱི་འདོད་མོས་ལྟར་ཡོང་བའི་ཆེད་མ་ཡིན་པར་
འཆར་སྒོ་དེ་དག་བརྒྱུད་དངོས་ཡོད་རང་བཞིན་མཐོང་པའི་ཆེད་ཡིན། ཀློག་པ་པོ་རྣམས་ནས་དོགས་འདྲི་དང་གནད་འགག་
ཆེ་བའི་དྲི་བ་གཏོང་སྲིད་པར་སྔོན་དཔག་བྱས་པ་ཡིན་ན་རང་ཉིད་ཀྱི་ལས་དོན་གང་ཡིན་མིན་ལ་གོ་རྟོགས་རྙེད་པ་སྟེ། ཁྱེད་
ཀྱིས་ཇི་ལྟར་བདེན་དཔང་གི་རིན་ཐང་དབྱེ་ཞིབ་བྱས་ཡོད་དམ། ཡང་ན་ཅིའི་ཕྱིར་གནས་ཚུལ་དེ་སྐབས་དོན་དང་འབྲེལ་བ་
འདུག་བསམ་པ་ཡིན་ནམ། འཆར་སྒོ་གང་ཞིག་བླངས་ཡོད་པ་དང་གང་ཞིག་དོར་བ་ཡིན་ནམ་སོགས་ཡིན།
ང་ཚོ་དཔེ་དེབ་འདིའི་རྩོམ་སྒྲིག་མཁན་རྣམས་ཚུད་པའི་ཞིབ་འཇུག་པ་ཚང་མར་སྤྱི་མཚུངས་ལྟར། ཀློག་པ་པོ་
རྣམས་ཀྱི་རེ་འདོད་སྐོང་ཆེད་རྩོམ་ཡིག་འབྲི་བའི་སྐབས་སུ། ཁོ་ཚོའི་བསམ་གཞིག་ནས་སྐྱོན་ཆ་མཐོང་བ་དང་། ཡང་ན་ཐོག་
མའི་ཟིན་བྲིས་འགོད་སྐབས་བློ་ལ་མ་ཤར་བའི་བསམ་ཚུལ་གསར་རྙེད་བྱུང་པ་དེ་འདྲ་ཡང་ཡང་ཐོན་གྱི་ཡོད། དེ་ལྟ་བུ་ནི་
ཁྱེད་ཀྱིས་བསམ་བློའི་འཆར་སྒོ་རྣམས་གཟབ་ནན་ཅན་དང་། རྣམ་དཔྱོད་ཅན་གྱི་ཀློག་པ་པོ་རྣམས་ཀྱི་དགོས་མཁོ་དང་
མངོན་འདོད་མཐུན་པའི་གནས་སྐབས་ཁོ་ནར་དེ་བཞིན་སྒྲུབ་ཆོག །དེ་ལྟར་བསྒྲུབ་པ་ཡིན་ན་ཡོངས་གྲགས་སུ་རིན་ཐང་
ཐུན་མོང་དུ་སྤྱོད་པའི་“མཁས་པའི་ཚོགས་སྡེ” ཞིག་གསར་གཏོད་བྱས་པ་རེད།
ཁྱེད་ཀྱིས་འདི་ལྟར་བསམ་སྲིད། ངས་ཀློག་པ་པོ་རྣམས་ཀྱི་ཆེད་རྩོམ་ཡིག་བྲིས་ཆོག །འོན་ཀྱང་ཅིའི་ཕྱིར་རང་ཉིད་
ཀྱི་ཐབས་ལམ་ལྟར་འབྲི་མི་ཆོག་པ་ཡིན་ནམ་ཟེར་ན། ཀློག་མཁན་ཚོའི་མངོན་འདོད་ལྟར་རྩོམ་ཡིག་འབྲི་བའི་སྲོལ་རྒྱུན་
ནམ་འགྲོ་ལུགས་འདི་ནི། བུམ་པ་སྟོང་པ་ཞིག་གི་ནང་རང་ཉིད་ཀྱི་བསམ་ཚུལ་བཙན་པོས་འཇུག་པ་ལྟ་བུ་ཞིག་མིན། འགྲོ་
ལུགས་དེས་རྩོམ་པ་པོ་རྣམས་ཀྱིས་བསམ་བློ་གཏོང་བ་དང་བསམ་ཚུལ་སྤེལ་རིམ་ལ་ཕན་ཐོགས་ཡོང་གི་ཡོད་པར་མ་ཟད།
ཞིབ་འཇུག་གི་ཚོགས་སྡེ་ལ་ཐུན་མོང་གི་རིན་ཐང་གཅིག་ཡོད་པ་ཡང་ངོས་ལེན་ཐུབ། ཚོགས་སྡེ་གང་འདྲ་ཞིག་གི་ནང་
འཛུལ་ན་ཡང་། དེའི་ཚོགས་མི་ཞིག་དང་འདྲ་བར་ཞིབ་འཇུག་སྙན་ཐོ་འདོན་སྐབས། ཁོང་ཚོའི་འགྲོ་ལུགས་སྐོར་ཆ་རྒྱུས་
ཡོད་ངེས་རེད་བསམ་གྱི་ཡོད། ཚད་ལྡན་གྱི་འགྲོ་ལུགས་ཤེས་པ་ཡིན་ན་ཁྱེད་ཀྱི་ཚོགས་སྡེ་རྣམས་ནས་འདྲི་སྲིད་པའི་
དམིགས་བསལ་གྱི་དྲི་བ་རྣམས་ལ་ལན་ཡག་པོ་ཞིག་འདེབས་ཐུབ་ལ། ཚོགས་མི་རྣམས་ཀྱི་དོ་སྣང་བྱེད་ས་གང་ཡིན་པ་
དང་དོ་སྣང་བྱེད་པའི་རྒྱུ་མཚན་སྐོར་ལ་ཤེས་རྟོགས་ཡོང་གི་རེད། རྩོམ་འབྲིའི་ལུགས་སྲོལ་གཞི་ལ་བཞག་ནས་བྲིས་པའི་
ཞིབ་འཇུག་རྩོམ་ཡིག་དང་། རིག་གཞུང་རྩོམ་ཡིག །ཞིབ་འཇུག་སྙན་ཞུ། ཚོགས་ཆེན་རྩོམ་ཡིག །ཁྲིམས་ལུགས་གནད་
བསྡུས་སོགས་དེ་དག་བེད་སྤྱོད་བྱེད་མཁན་གྱི་ཚོགས་སྡེའི་དགོས་མཁོ་སྐོང་ཐུབ་པའི་ཆེད་དུ་འཕེལ་རིམ་བྱུང་ཡོད། ལྟོས་
ས་ལྟོས་འཇོག་གིས་བཤད་ན་ཞིབ་འཇུག་སྲོལ་རྒྱུན་ལ་བརྟེན་ནས། མུ་མཐུད་དེ་དགོས་མཁོ་གཅིག་གྱུར་ཡིན་པའི་ཚོགས་
སྡེ་ཁག་གི་ཚོགས་མི་གསར་རྙིང་རྣམས་ཀྱི་ཐུན་མོང་གི་བྱེད་སྒོ་དང་མངོན་འདོད་གཅིག་གྱུར་ཡོང་ཐུབ་པ་བྱུང་ཡོད། རྩོམ་
ཡིག་འབྲི་ལུགས་ཤེས་པ་ཡིན་ན་རང་ཉིད་ཚོགས་སྡེའམ་(གྲུབ་མཐའ།)གང་དུ་གཏོགས་མིན་ཤེས་ཐུབ་པ་དང་། རང་ཉིད་
ནས་ཀྱང་གང་དུ་གཏོགས་པའི་ཚོགས་སྡེ་དེ་ནས་འདྲི་སྲིད་པའི་དྲི་བར་ལན་ལེགས་པོ་འདེབས་པ་དང་། ཚོགས་མི་རྣམས་
ཀྱིས་ཅི་ཞིག་གི་སྐོར་ལ་སེམས་ཁུར་བྱེད་ཀྱི་ཡོད་མེད། རྒྱུ་མཚན་གང་ཡིན་པ་བཅས་ལ་ཤེས་རྟོགས་བྱེད་ཐུབ། དེ་བས་
ཆེད་ལས་དང་ལས་རིགས་གང་རུང་གི་རྩོམ་འབྲིའི་ལམ་ལུགས་སམ་འགྲོ་སྟངས་སྦྱངས་པ་ཡིན་ན་རང་ཉིད་ཞིབ་འཇུག་
པའི་ཚོགས་སྡེ་གང་རུང་གི་ཚོགས་མིར་གྱུར་པ་ཡིན།
འོན་ཀྱང་ཞིབ་འཇུག་གི་ཚོགས་སྡེ་འདྲ་མིན་ཡོད་མེད་ལ་མ་བལྟོས་པར། མཁས་པའི་ཚོགས་སྡེ་དང་། ཡང་ན་
སྲིད་གཞུང་། ཚོང་ལས། འཕྲུལ་ལས་རིག་པའི་ཚོགས་སྡེའི་གང་རུང་ཁྲོད་ལས་དོན་ཡག་པོ་བྱས་པ་ལ་ལྟ་སྟངས་གཅིག་
མཚུངས་ཡིན། ཞིབ་འཇུག་བྱེད་སྟངས་ཡག་པོ་ཞིག་སྦྱངས་པ་ཡིན་ན་གནས་གང་ཞིག་ཏུ་སྒྲུབ་མིན་ལ་མ་བལྟོས་པར།
ཞིབ་འཇུག་གི་རིགས་གང་ཞིག་བྱས་ཀྱང་ཁྱེད་ལ་ཁེ་ཕན་བརྗོད་ཀྱིས་མི་ལངས་པ་ཞིག་ཐོབ་ངེས།
༡་༤ འབྲི་བ་ནི་བསམ་བློ་གཏོང་བ་དེ་ཡིན།
ཞིབ་འཇུག་གི་རྩོམ་ཡིག་འབྲི་བ་ནི་ཀློག་པ་པོའི་ཆེད་དང་ཀློག་པ་པོའི་ལྷན་དུ་བསམ་བློ་གཏོང་བ་དེ་ཡིན། གཞན་གྱི་ཆེད་དུ་
རྩོམ་ཡིག་འབྲི་བའི་སྐབས་སུ། ཁྱེད་ཀྱི་བསམ་གཞིག་དེ་འཆར་སྣང་དང་རེ་སྨོན་སོགས་ལ་རྙོག་འཛིང་ཐེབས་པ་ལས་དབྱེ་
བ་འབྱེད་ཀྱི་ཡོད་པས། ང་ཚོས་གཞན་དང་ལྷན་དུ་འཚོལ་སྙེག་དང་། རྒྱ་བསྐྱེད་པ། མཉམ་ལས། ཤེས་རྟོགས་ཆ་ཚང་བ་
ཞིག་བྱེད་ཐུབ། གཞན་གྱི་ཆེད་དུ་བསམ་བློ་གཏོང་བ་ནི་གཟབ་གཟབ་དང་། དོན་སྙིང་ཡོད་པ། རྣམ་དཔྱོད་ལྡན་པ་བཅས་
ཡིན། མདོར་བསྡུས་ནས་བཤད་ན་ཕལ་བའི་བསམ་བློ་གཏོང་སྟངས་ཀྱི་རིགས་མ་ཡིན་པར་བསམ་གཞིག་གཏིང་ཟབ་
པོའམ་རྣམ་དཔྱོད་དང་ལྡན་པའི་རིགས་ཡིན།
ཁྱེད་ཀྱིས་ལས་སླ་བོ་ཞིག་འདེམས་ནས་དགེ་རྒན་གྱི་འདོད་པ་ཙམ་སྐོང་ན་ཡང་འགྲིག་ལ། དཔེ་དེབ་འདིས་དེ་
ལྟར་བསྒྲུབ་པར་རོགས་ཕན་སྒྲུབ་ངེས་ཡིན། འོན་ཀྱང་དེ་ཙམ་ཞིག་བསྒྲུབ་པ་ཡིན་ན་རང་ཉིད་ལ་མགོ་སྐོར་བསླུ་བྲིད་བཏང་
བ་རེད། དེ་ལྟར་མིན་པར་རང་ཉིད་ཀྱིས་དོ་སྣང་བྱེད་པའི་བརྗོད་གཞི་ཞིག་རྙེད་པ་ཡིན་ན་ཤེས་འདོད་པའི་གནད་དོན་དེ་ལ་
དྲི་བ་གཏོང་རྒྱུ་དང་། དེ་ནས་གང་ནུས་ཀྱི་ལན་འདེབས་ཤིག་འཚོལ་རྒྱུ། དེ་བཞིན་ལས་འཆར་ལ་ཡིད་དབང་འཕྲོག་པའི་
གསང་གནས་དེ་སེལ་པའི་འབད་བརྩོན་བྱས་པར་བྱ་དགའ་ཆེན་པོ་ཐོབ་ངེས་ཡིན། ཞིབ་འཇུག་གྲུབ་འབྲས་ལྡན་པ་ཞིག་
ཡོང་བར་རང་ཉིད་ཀྱི་བྱེད་འདོད་ཀྱི་དུང་ཞེན་བརྟན་པོ་ལས་ལྷག་པའི་མཐུན་རྐྱེན་གཞན་ཞིག་མེད་ལ། དེ་བེད་སྤྱད་ནས་
གྲུབ་འབྲས་ལྡན་པའི་(ཐ་ན་ལེགས་འགྲུབ་མ་བྱུང་པའི) སྒྲུབ་བྱེད་ཅིག་འདོན་རྒྱུར་ཡང་། བསམ་གཞིག་བྱེད་པ་ལས་ལྷག་
པའི་སློབ་དཔོན་ཞིག་མེད།
འཛམ་གླིང་སྟེང་གི་ཧ་ཅང་གལ་ཆེ་བའི་ཞིབ་འཇུག་ཁག་ཅིག་ནི། ཞིབ་འཇུག་བྱེད་མཁན་རྣམ་པར་གཞན་གྱིས་སྣང་མེད་
རྩིས་པ་དང༌། ཐ་ན་སྡང་དགྲར་འཛིན་པའི་གནས་སྟངས་ཤིག་གི་འོག་རང་ཉིད་ཀྱི་འཆར་སྣང་ལ་ཡིད་ཆེས་རྩ་བ་ནས་མ་
བརླག་པ་ལ་བརྟེན་ནས་གནང་ཐུབ་པ་བྱུང་ཡོད། རྩི་ཤིང་དང་དུད་འགྲོ་སྐྱེད་སྤེལ་མཁས་པ་ལྕམ་སྐུ་སྠཱ་སྦེ་ར་(Barbara
McClintock) མཆོག་གིས་ལོ་མང་པོར་ཀུན་གྱིས་སྣང་མེད་རྩིས་པར་འཐབ་རྩོད་གནང་དགོས་བྱུང་བ་སྟེ། ཁོ་མོའི་ཞིབ་
འཇུག་གི་ཚོགས་སྡེ་ཡིས་ཁོང་གི་ལས་དོན་ནི་དོ་སྣང་བྱེད་རིན་མེད་པ་ཞིག་ལ་རྩིས་པས་རེད། འོན་ཀྱང་ལྕམ་སྐུ་ཁོང་གིས་
རང་ཉིད་ལ་ཡིད་ཆེས་ཀྱིས་ཨུ་ཚུགས་མཐའ་སྐྱེལ་བྱས། ཁོང་གི་ལས་གྲོགས་ཚོས་རྗེས་སུ་གནས་ཚུལ་དེའི་སྐོར་ལ་དྲི་བ་
གཏོང་འགོ་བརྩམས་དུས། ཁོང་རྣམས་ཀྱི་དྲི་བ་དེ་དག་ལ་ལྕམ་མོ་ཁོང་གིས་སྔ་ས་ནས་ལན་བརྒྱབ་ཟིན་པ་ཤེས་རྟོགས་བྱུང་
དུས། ཁོ་མོར་ཚན་རིག་གི་ཆེ་མཐོང་མཐོ་ཤོས་སྟེ་ནོར་སྦེལ་གཟེངས་རྟགས་ཐོབ་པ་རེད།
ང་ཚོའི་རེ་བར་ཁྱེད་ཀྱིས་རང་ཉིད་ཀྱི་ལས་འཆར་གྱི་རིན་ཐང་ལ་ཡིད་ཆེས་བྱེད་པ་དང་། ལས་འཆར་དེ་བསྒྲུབ་པར་དགེ་
རྒན་དང་སློབ་གྲོགས་རྣམས་ཀྱི་དགོས་འདུན་ལ་མཐུན་འགྱུར་བྱེད་པ་གཉིས་ཀྱི་ཡང་ལྗིད་ཇི་ལྟར་འབྱེད་དགོས་མིན་སྐོར་
བཤད་པའི་རེ་བ་ཆེ་ཡང་ང་ཚོས་དེའི་སྐོར་ལ་བརྗོད་ཐུབ་ཀྱི་མི་འདུག །ཁྱེད་ཀྱིས་གང་ཞིག་བསྒྲུབ་དགོས་པར་ཡིད་ཆེས་
ཡོད་པ་དང་། རང་ཉིད་ཀྱི་ཡིད་ཆེས་དེ་མི་གཞན་དང་ཐུན་མོང་དུ་མཉམ་སྤྱོད་བྱེད་མ་ཐུབ་ཚེ། མགོ་བོ་མར་སྒུར་ནས་ཨུ་
ཚུགས་ངང་མདུན་དུ་བསྐྱོད་རྒྱུ་དེ་རེད། དེ་ལ་ང་ཚོས་རྗེས་སུ་ཡི་རངས་ཞུ།
ས་བཅད་གཉིས་པ།
ཀློག་པ་པོ་རྣམས་ལ་འབྲེལ་ལམ་མཐུད་པ།
རང་ཉིད་དང་ཀློག་པ་པོས་བྱེད་སྒོ་གསར་གཏོད་བྱེད་པ།
ཀློག་མཁན་མང་པོ་མེད་པའི་ཞིབ་འཇུག་ལ་བརྩི་མཐོང་དེ་ཙམ་མེད། མཚམས་རེར་ཉམས་མྱོང་ལྡན་པའི་ཞིབ་འཇུག་པ་
ཚོས་ཀྱང་དཔྱད་རྩོམ་ལས་འཆར་དང་ཟིན་བྲིས་འགོད་སྐབས། ཀློག་པ་པོ་བསམ་བློའི་ནང་མ་འཁོར་བའི་གནས་ཚུལ་
འབྱུང་གི་ཡོད། ལེའུ་འདིའི་ནང་ལས་འཆར་འགོ་འཛུགས་མ་བྱས་སྔོན་དུ་རང་ཉིད་ཀྱི་ཀློག་པ་པོའི་སྐོར་ལ་བསམ་བློ་གཏོང་དགོས་ཚུལ་འཁོད་ཡོད།
སྤྱིར་བཏང་ལས་དོན་གལ་ཆེན་མང་པོ་ཞིག་ང་ཚོས་མི་གཞན་དང་ལྷན་དུ་བསྒྲུབ་ཀྱི་ཡོད། སློབ་མ་ཁ་ཤས་ཀྱིས་ཞིབ་འཇུག་
ནི་མ་འདྲ་བ་ཞིག་རེད་བསམ་གྱི་ཡོད། ཁོང་ཚོའི་སེམས་ནང་དྲན་པ་ནི་འཇམ་ཐིང་ངེར་ཡོད་པའི་དཔེ་མཛོད་ཁང་ཞིག་ཏུ་
མཁས་པ་རང་ཉིད་གཅིག་པོས་དཔེ་དེབ་ཀློག་བཞིན་པ་དེ་རེད། འོན་ཀྱང་འཆར་སྣང་ལ་རྟོག་པ་སྣ་ཚོགས་ཀྱིས་བསྐྱེད་པའི་
སྐད་སྒྲ་ཁྱབ་ས་ནི་དཔེ་མཛོད་ཁང་དང་ཚོད་ལྟ་ཁང་ལས་ལྷག་པ་ཞིག་མེད། དཔེ་དེབ་ཅིག་གམ་ཚོད་ལྟའི་སྙན་ཐོ་ཀློག་པའི་
སྐབས་སུ། ཁུ་སིམ་སིམ་ངང་དཔེ་དེབ་དེའི་རྩོམ་པ་པོའི་ལྷན་ཏུ་བགྲོ་གླེང་གནང་གི་ཡོད་པར་མ་ཟད། རྩོམ་པ་པོ་ཁོང་བརྒྱུད་
ནས་ཁོང་གིས་བཀླགས་མྱོང་བའི་དཔེ་དེབ་རྣམས་ཀྱི་རྩོམ་པ་པོའི་ལྷན་ཏུ་ཡང་བགྲོ་གླེང་བྱེད་ཀྱི་ཡོད། དོན་དངོས་ཐོག་
གནས་ཚུལ་ཡོང་ཁུངས་འཚོལ་ཐེངས་རེ་རེར། ལོ་ངོ་སྟོང་ཕྲག་ལྔའི་རིང་གི་རྩོམ་པ་པོ་དང་ཀློག་པ་པོ་རྣམས་དང་ལྷན་ཏུ་
བགྲོ་གླེང་བྱེད་ཀྱི་ཡོད། ཞིབ་འཇུག་གི་སྙན་ཐོ་བཏོན་པའི་རྗེས་ལ་རང་ཉིད་ཀྱི་སྐད་སྒྲའམ་ལྟ་ཚུལ་ཀྱང་དེའི་ཐོག་སྣོན་པ་
བརྒྱབ་ཡོད་པས་ན་སྐད་སྒྲ་གཞན་གྱིས་ཁྱེད་ལ་ལན་རྒྱག་ངེས་ཡིན་ལ་དེ་དག་ལ་ཕར་ལན་བཏབ་ཆོག །ང་ཚོས་རྒྱུན་རིང་
པོ་ཞིག་ལ་དེ་ལྟར་གནང་ཐུབ་པའི་རེ་སྨོན་ཞུ་བ་ཡིན།
༢་༡ ཀློག་པ་པོའི་ལྷན་དུ་གླེང་མོལ་བྱ་ཚུལ།
གླེང་མོལ་ཚང་མ་སྤྱི་ཚོགས་ཀྱི་བྱ་འགུལ་ཞིག་ཡིན་པ་དང་དེ་ལ་ཚང་མས་ཆ་ཤས་ལེན་པའི་རེ་བ་བྱེད་ཀྱི་ཡོད། གདོང་དང་
གདོང་ཐུག་ནས་སྐད་ཆ་བཤད་དུས་ང་ཚོས་ཕན་ཚུན་གྱི་རྣམ་འགྱུར་ལ་བལྟས་ནས་གླེང་མོལ་ཡག་པོ་ཡོང་གི་ཡོད་མེད་
ཐག་གཅོད་ཐུབ། ང་ཚོས་ཕན་ཚུན་ལ་འདྲ་མཉམ་དུ་བརྩིས་སམ། ཞི་འཇམ་སྒོ་ནས་ཉན་བཤད་བྱས་སམ། ཕ་རོལ་བོའི་དྲི་
བ་རྣམས་ལ་ཐད་ཀར་ལན་འདེབས་ཀྱི་ཡོད་དམ། ཡང་ན་ང་ཚོའི་ནང་ནས་གཅིག་གིས་མཁས་པ་ཡིན་མདོག་བྱས་ནས་
གཞན་རྣམས་ཉན་མཁན་ཕལ་བའི་གནས་སུ་བཞག་གམ། ང་ཚོས་ཕན་ཚུན་ལ་གླེང་མོལ་བྱེད་དུས་གླེང་མོལ་ལེགས་ཉེས་
ཀྱི་གནས་སྟངས་གང་དུ་འགྲོ་བཞིན་ཡོད་མེད་ཚོད་ཐུག་ཐུབ་ལ། ང་ཚོས་རང་ཉིད་ཀྱི་ལས་བགོས་དང་སྤྱོད་ལམ་ལ་སྙོམ་
སྒྲིག་བྱེད་པ། ནོར་འཁྲུལ་དང་གོ་ནོར་ཐེབས་པའི་གནས་ཚུལ་བྱུང་སྐབས་སྒྱུར་བཅོས་བཏང་ཆོག །འོན་ཀྱང་ཡིག་ཐོག་ལ་
འབེབས་པ་ནི་འཆར་སྒོ་ཡིས་བཟོས་པའི་གླེང་མོལ་ཡིན། ང་ཚོས་རང་ཉིད་ཀྱི་ལས་བགོས་གང་ཡིན་པ་དང་ཀློག་པ་པོ་
རྣམས་ལ་ལས་བགོས་གང་ཞིག་སྤྲོད་རྒྱུ་ཡིན་པ་ཐག་བཅད་རྗེས་ལས་བགོས་གཏན་ཁེལ་བྱས་པ་ཡིན། ང་ཚོས་འདི་ལྟར་
ཀློག་བཞིན་བསམ་བློ་གཏོང་གི་ཡོད། གང་ཟག་ཀ་པས་གང་ཟག་ཁ་པ་ཡིས་བཏོན་པའི་བདེན་དཔང་ལ་ངོས་ལེན་བྱས།
འོན་ཀྱང་སྐྱོན་བརྗོད་ཀྱི་ལྟ་ཚུལ་ནང་མངོན་གསལ་གྱི་འགལ་ཟླ་ཡོད་ཀྱང་སྣང་མེད་བཞག་འདུག་པས། གང་ཟག་ཀ་པས་ང་
ཚོས་ཐག་གཅོད་ལ་འགྱུར་བ་གཏོང་མི་ཐུབ་པ་ལྟ་བུ་རེད།
ནམ་རྒྱུན་ང་ཚོས་ཕན་ཚུན་ལ་དབྱེ་ཞིབ་བྱེད་ཀྱི་ཡོད། རྩོམ་ཡིག་ཅིག་ཀློག་སྐབས་ང་ཚོས་རྩོམ་པ་པོར་དབྱེ་ཞིབ་
བྱེད་པ་ལ་རྩོམ་པ་པོ་ཚོས་ཀྱང་ཀློག་པ་པོ་ལ་དབྱེ་ཞིབ་བྱེད། འོན་ཀྱང་ཞིབ་འཇུག་པ་ཚོས་རྩོམ་ཡིག་མ་བྲིས་པའི་སྔོན་ནས་
ཞིབ་དཔྱོད་བྱེད་པ་ཡིན། གཤམ་གྱི་ཚིག་གྲུབ་གཉིས་ལ་དབྱེ་ཞིབ་ཅིག་གནོང་དང་།
སྙིང་གི་འཕར་ལྡིང་རྒྱུན་ལྡན་མིན་པ་དེ་སྟངས་འཛིན་བྱེད་རྒྱུ་ནི་ཞག་རྩི་དཀར་བོ་འགོག་བྱེད་ལ་རག་ལས། དེ་ཡང་ཞག་རྩི་
་མི་དཀར་བོའི་འགུལ་ཤུགས་ནུས་ལྡན་བཟོ་བྱེད་ནི་སྤྲི་དཀར་རམ་ཟས་བཅུད་(ལུས་ཀྱི་སྐྱེ་ལྡན་ཕྲ་ཕུང་འགྲུབ་པར་མེད་དུ་
རུང་བའི་ཟས་བཅུད་ཀྱི་ཆ་ཤས་ཤིག) ཨེ་ཊིན་དང་། མཱ་ཡོ་སིན། ཊེར་བོ་མཱ་ཡོ་སིན། ཊིར་བོ་ནིན་བཅས་ཀྱིས་འཆར་ཅན་
ཕན་ཚུན་འདྲེས་སྦྱོར་བྱས་པ་ལས་བྱུང་བ་ཞིག་ཡིན།
སྨན་པ་ཚོས་ཞག་རྩི་དཀར་བོ་འགོག་བྱེད་ཟེར་བའི་སྨན་དེ་སྤྲད་ནས་སྙིང་གི་འཕར་ལྡིང་རྒྱུན་ལྡན་མིན་པ་སྟངས་འཛིན་
བྱེད་ཐུབ་ཀྱི་ཡོད། སྙིང་འཁུམ་སྡུད་བྱེད་པའི་སྐབས་སྙིང་གི་ཤ་གནད་རྣམས་ཀྱིས་ཞག་རྩི་དཀར་བོ་ནུས་པ་དང་ལྡན་པ་
བཟོ་བཞིན་ཡོད་ལ། སྙིང་གི་ཤ་གནད་ཀྱི་རྩ་ཕྲན་ནང་ཡོད་པའི་ཞག་རྩི་དཀར་བོ་ཡིས་སྤྲི་དཀར་(ལུས་ཀྱི་སྐྱེ་ལྡན་ཕྲ་ཕུང་
འགྲུབ་པར་མེད་དུ་མི་རུང་བའི་ཟས་བཅུད་ཀྱི་ཆ་ཤས་ཤིག) རིགས་མ་འདྲ་བཞི་དང་ཕན་ཚུན་འདྲེས་སྦྱོར་བྱེད་ཀྱི་ཡོད། སྤྱི་
དཀར་ཁག་ནི། ཨེ་ཊིན་དང་། མཱ་ཡོ་སིན། ཊེར་བོ་མཱ་ཡོ་སིན། ཊིར་བོ་ནིན་བཅས་ཡིན། འཆར་ཅན་ཤ་གནད་འཁུམ་སྡུད་ཀྱི་
གནས་སྐབས་སུ་ཕན་ཚུན་འདྲེས་སྦྱོར་འབྱུང་གི་ཡོད།
རྩོམ་པ་པོ་གཉིས་ཀས་སོ་སོའི་ཀློག་པ་པོ་རྣམས་ཀྱི་དགོས་མཁོ་དང་དམིགས་ཡུལ་གཞིར་བཞག་ནས་ཐག་གཅོད་བྱས་ཡོད།
རྩོམ་པ་པོ་ཀ་པས། ཀློག་པ་པོ་རྣམས་ཤ་གནད་ཀྱི་བྱེད་ལས་སྐོར་ལ་ཤེས་རྟོགས་ཡོད་པའི་ལས་གྲོགས་ལྟ་བུའི་སྒོ་ནས་
བྲིས་ཡོད་པ་དང་།རྩོམ་པ་པོ་ཁ་པས། རང་ཉིད་ནི་ཆེད་ལས་མཁས་པ་ཞིག་ཡིན་པར་མ་ཟད། དེའི་སྐོར་གནས་ཚུལ་དེ་ཙམ་
མི་ཤེས་པའི་ཀློག་པ་པོ་ཚོར་མགོ་རྙོག་ཅན་གྱི་གནད་དོན་རྣམས་ངང་རྒྱུད་རིང་པོའི་སྒོ་ནས་གསེད་འགྲོལ་ལམ་འགྲེལ་
བཤད་རྒྱབ་ཡོད། རྩོམ་པ་པོ་ཚོས་རང་ཉིད་ཀྱི་ཀློག་པ་པོ་ལ་དབྱེ་ཞིབ་ཡག་པོ་བྱས་ཡོད་ན་ཀློག་པ་པོ་རྣམས་ཀྱིས་ཀྱང་རྩོམ་
པ་པོ་ཚོར་བཟང་ཕྱོགས་ནས་ཞིབ་དཔྱོད་བྱེད་པ་རེད།
ད་ནི་ང་ཚོས་ཚིག་གྲུབ་གཉིས་བརྗེ་བོ་རྒྱབ་པ་ཡིན་ན། ཤ་གནད་ཀྱི་བྱེད་ལས་སྐོར་མི་ཤེས་མཁན་ཞིག་གིས་
ཚིག་གྲུབ་དེ་ཀློག་པའི་སྐབས་སུ་རྩོམ་པ་པོ་ཀ་པ་ནི། རང་ཉིད་ཀྱི་དགོས་མཁོ་སྣང་མེད་གཏོང་མཁན་ཞིག་ཏུ་མཐོང་བ་དང་།
ཡང་ཤ་གནད་ཀྱི་བྱེད་ལས་སྐོར་ཤེས་མཁན་ཞིག་གིས་ཀློག་སྐབས། རྩོམ་པ་པོ་ཁ་པས་འབྲི་སྟངས་ནི་མཐོང་ཆུང་བྱེད་པ་
ལྟ་བུ་ཞིག་ཏུ་མངོན། ཕྱོགས་གང་ནས་བལྟས་ཀྱང་རྩོམ་པ་པོ་གཉིས་ཀས་རང་ཉིད་ཀྱི་ཀློག་པ་པོ་བརླག་རྒྱུ་ཡིན་པ་རེད།
གང་ཡིན་ཟེར་ན་ཁོང་ཚོས་རྩོམ་པ་པོ་དང་ཀློག་པ་པོའི་བར་འབྲེལ་ལམ་དང་དབྱེ་ཞིབ་ལ་རྩིས་ལོག་ཐེབས་པ་རེད། ང་ཚོས་
དཔེ་དེབ་རྩོམ་སྒྲིག་སྐབས་ཁྱེད་རང་གང་འདྲ་ཞིག་ཡིན་པ་དང་། ཞིབ་འཇུག་སྐོར་ལ་ག་རེ་ཤེས་ཀྱི་ཡོད་པ། ཐ་ན་དོ་སྣང་
བྱེད་ཀྱི་ཡོད་མེད་སོགས་ཡིད་ལ་འཆར་ཐབས་བྱས་པ་ཡིན། ད་དུང་ཁྱེད་ཀྱི་གཤིས་ཀ་གང་འདྲ་ཡིན་པ་དང་། ཁྱེད་ཀྱིས་
ཁས་ལེན་པའི་ལས་བགོས་ཡང་ཚོད་དཔག་བྱས་པ་ཡིན།
དོན་དངོས་ཐོག །རྩོམ་པ་པོར་འཆར་གཞི་ཡོད་མེད་ལ་མ་བལྟོས་པར་རང་ཉིད་དང་ཀློག་པ་པོ་རྣམས་ལ་ལས་
བགོས་སམ་འགན་འཁྲི་ཁ་ཤས་བཟོ་རྒྱ་ལས་གཡོལ་ཐབས་མེད། དེ་བས་ཚིག་གཅིག་ཀྱང་མ་བྲིས་པའི་སྔོན་ནས་ལས་
བགོས་ཁག་གི་སྐོར་ལ་བསམ་གཞིག་བྱེད་རིན་ཡོད་པ་ཞིག་ཡིན། གལ་སྲིད་ཁྱེད་ཀྱིས་ཀློག་པ་པོ་རྣམས་སྣང་མེད་བཏང་
བ་ཡིན་ན་རང་ཉིད་ཀྱི་ཟིན་བྲིས་ནང་ནོར་འཁྲུལ་གྱི་རྐང་རྗེས་མང་པོ་ཞིག་འཇོག་པ་ཡིན་པས་རྗེས་སོར་བཟོ་བཅོས་ས་རྒྱག་རྒྱུ་
ལས་སླ་བོ་གཏན་ནས་མིན།
དེབ་འདི་འབྲི་དུས་ང་ཚོས་ཁྱེད་རང་ཡིད་ལ་འཆར་ཐབས་བྱས་པ་ཡིན། ཁྱེད་རང་གིས་ཅི་ཞིག་ཤེས་འདོད་པ་
དང་། ཞིབ་འཇུག་སྐོར་ལ་ཅི་ཞིག་ཤེས་ཀྱི་ཡོད་མེད། ཐ་ན་དེའི་སྐོར་ལ་དོ་སྣང་ཡོད་མེད་བཅས་ཡིད་ལ་འཆར་ཐབས་བྱས་
པ་ཡིན། ང་ཚོས་ཁྱེད་རང་གི་གཤིས་ཀ་ཅི་ཡིན་ཡིད་ལ་འཆར་ཐབས་བྱས་ཡོད་པས་ཁྱེད་ཀྱིས་ངོས་ལེན་བྱེད་པའི་རེ་བ་
ཡོད། ཞིབ་འཇུག་བྱེད་སྟངས་དང་སྙན་ཐོ་འདོན་པར་དོ་སྣང་ཡོད་མཁན་ཞིག་དང་། (ཉུང་མཐར་ཡང་དེའི་ཕྱོགས་ལ་བསམ་
བློ་གུ་ཡངས་ཅན་གྱི་) གང་ཟག་ཅིག་ཡིད་ལ་འཆར་ཐབས་བྱས་པ་ཡིན། དེ་ནས་ང་ཚོས་རྩོམ་པ་པོ་རང་ཉིད་ལ་ཡང་
གཤིས་ཀ་ཤིག་བཟོས་ནས་ཡིད་ལ་འཆར་ཐབས་བྱས་པ་ཡིན། དེ་ཡང་ཞིབ་འཇུག་གི་རིན་ཐང་ལ་བརྩི་འཇོག་བྱེད་མཁན་
ཞིག་དང་། དེ་ཇི་ལྟར་བྱེད་སྟངས་རྣམས་གཞན་དང་མཉམ་སྤྱོད་བྱེད་མཁན་ཞིག་ཡིན་པ་ལས། ཁྱེད་ལ་གསུང་བཤད་
གནང་མཁན་ཞིག་དང་། ཡང་ན་ཁྱེད་ལ་དམའ་འབེབས་བྱེད་མཁན་གྱི་ཤེས་རློམ་ཅན་ཞིག་མ་ཡིན་པར། གཙོ་བོ་ཁྱེད་རང་
གང་འདྲ་ཞིག་ཏུ་འགྱུར་བར་རེ་བཞག་བྱེད་མཁན་ཞིག་ཡིད་ལ་འཆར་ཐབས་བྱས་པ་ཡིན། ང་ཚོས་ལས་འཆར་ཐོག་མར་
འགོ་འཛུགས་མཁན་རྣམས་ལ་ལས་སླ་བོའི་ཐོག་ནས་སྐད་ཆ་བཤད་པ་དང༌། དུས་མཚུངས་རིམ་པ་མཐོན་པོར་སླེབས་པ་
ཚོར་ཡང་འཚམས་པ་ཞིག་ཡོང་བར་འབད་བརྩོན་བྱས་ཡོད། དེ་བས་ང་ཚོའི་རེ་བ་ནི། རང་ཉིད་ཀྱི་མདུན་ལ་དངོས་སུ་
སླེབས་མེད་པའི་གནད་དོན་ཞིག་གི་ཐོག་བགྲོ་གླེང་གནང་སྐབས་གསར་ཞུགས་ཞིབ་འཇུག་པ་རྣམས་སུན་སྣང་མ་ཡོང་བ་
དང་། ཡང་རང་ཉིད་ལ་ཆ་རྒྱུས་ཡོད་པའི་གནད་དོན་ཞིག་གི་སྐོར་བཤད་དུས་ཉམས་མྱོང་ལྡན་པའི་ཞིབ་འཇུག་པ་ཚོས་
བཟོད་སྲན་བྱེད་ཐུབ་པ་ཞིག་ཡོང་རྒྱུ་དེ་རེད། གང་ལྟར། ཁྱེད་རང་གཅིག་པོས་ང་ཚོས་ལས་འགན་དེ་ལྟར་ལེགས་འགྲུབ་
ཡོང་གི་ཡོད་མེད་དབྱེ་ཞིབ་བྱེད་རྒྱུ་རེད།
༢་༢ རང་ཉིད་ཀྱི་བྱེད་སྒོ་གང་ཡིན་ཤེས་རྟོགས་བྱེད་རྒྱུ།
སྤྲོ་སྐྱིད་ཀྱི་ཆེད་དུ་ཞིབ་འཇུག་རྩོམ་ཡིག་ཀློག་མཁན་ནི་ཉུང་ཤས་ཤིག་མ་གཏོགས་མེད། དེ་བས་ཀློག་པ་པོ་དང་འབྲེལ་
ལམ་གསར་པ་ཞིག་བསྐྲུན་ཐོག་ཁྱེད་ཀྱི་རྩོམ་ཡིག་ལ་དོ་སྣང་བྱེད་པར་རྒྱུ་མཚན་ཞིག་མཐོང་དུ་འཇུག་དགོས། དེ་ལས་སླ་
བོ་ཞིག་མིན། གསར་ཞུགས་ཞིབ་འཇུག་པ་ཆེས་མང་པོ་ཞིག་ནས་ཀློག་པ་པོ་ལ་འབྲེལ་ལམ་བྱེད་སྟངས་དེ་ནི་འཛིན་གྲྭའི་
ནང་གི་བཞད་གད་དམ་བསྟན་བཤིག་སློང་བ་ལྟ་བུ་ཞིག་རེད་བསམ་གྱི་ཡོད། དགེ་རྒན་ལགས། ངས་ཤེས་པ་ནི་ཁྱེད་ལས་
ཉུང་པ་དང༌། ངའི་ལས་བགོས་ནི་བདེན་དཔང་མང་པོ་ཞིག་བཙལ་ནས་ཁྱེད་ལ་སྟོན་རྒྱུ་དང་། ཁྱེད་ཀྱི་ལས་བགོས་ནི་ངའི་
འཚོལ་སྙེག་ལྡང་ངེས་ཤིག་བསྒྲུབ་པར་སྐར་གྲངས་ཡག་པོ་ཞིག་སྤྲོད་རྒྱུ་དེ་ཡིན་ཟེར་ལྟ་བུ་རེད། འདི་འདྲ་ཞིག་སྒྲུབ་པ་ཡིན་
ན་ལས་འཆར་དེ་ནི་སྙིང་པོ་མེད་པའི་དམག་སྦྱོང་བྱས་པ་ལྟ་བུ་ཞིག་ཡིན་པས། རང་ཉིད་དང་དགེ་རྒན་གཉིས་ཀར་དམའ་
འབེབས་བྱས་པ་ཞིག་རེད། དེ་བས་ཀྱང་ཐབས་སྡུག་པ་ཞིག་ལ་རང་ཉིད་ཀྱི་བྱེད་སྒོ་སྟེ་ཞིབ་འཇུག་པ་ངོ་མ་ཞིག་བྱེད་རྒྱུ་
ལས་ལྡོག་ཕྱོགས་སུ་ཕྱིན་པ་རེད།
དོན་དངོས་ཀྱི་ཞིབ་འཇུག་ཅིག་བྱེད་ན་ངེས་པར་དུ་དགེ་རྒན་དང་སློབ་མའི་ལས་བགོས་བརྗེ་བོ་རྒྱག་དགོས། ཞིབ་
འཇུག་བྱེད་དུས་གཞན་ཚོས་མ་ཤེས་པ་ཞིག་སྦྱང་གི་ཡོད། དེ་བས་སྙན་ཐོ་འདོན་དུས་ཀློག་པ་པོ་ཚོས་མི་ཤེས་པའི་གནས་
ཚུལ་གང་ཡིན་མིན་དེ་ཤེས་དགོས་པ་དང་། ཀློག་པ་པོ་ཚོར་གནས་ཚུལ་དེ་ཤེས་དགོས་པའི་རྒྱུ་མཚན་གང་ཡིན་མིན་ཤོད་
མཁན་ཞིག་བྱེད་དགོས།
ཀློག་པ་པོ་དང་འབྲེལ་ལམ་སྐོར་ལ་ངེས་པར་དུ་བསམ་བློ་རྒྱ་ཆེན་པོ་གཏོང་དགོས། (དུས་རབས་བཅུ་བཞི་པའི་སྐབས་ཀྱི་
བོད་པའི་འཐག་ལས་སྐོར་ལ་སྔོག་འདོན་བྱས་པའི་གནས་ཚུལ་ཞིག་འདིར་ཡོད། བདེན་པ་ལྡང་ངེས་ཤིག་ཡོད་དམ་ཟེར་
ནས་རང་ཉིད་ལ་དྲི་བ་གཏོང་དགོས)
བདེན་པ་དེ་དག་ངོ་སྤྲོད་བྱེད་པར་རྒྱུ་མཚན་ལེགས་པ་གསུམ་ཡོད་པ་ལས་རྒྱུ་མཚན་གསུམ་པ་དེ་གཙུག་ལག་
སློབ་གཉེར་རིག་པའི་ཞིབ་འཇུག་ནང་ཡོངས་གྲགས་ཡིན།
༢་༢་༡ གནས་ཚུལ་གསར་པ་དང་བློ་བསྐྱེད་སྤྲོད་པ་ཞིག་རྙེད་སོང་།
ཀློག་པ་པོ་རྣམས་ལ་(འདིར་དུས་རབས་བཅུ་བཞི་པའི་སྐབས་ཀྱི་བོད་པའི་འཐག་ལས་སྐོར་གྱི་བདེན་པའི་གནས་ཚུལ་ཁག་
ཡོད་པ་རྣམས། ཁྱེད་ཀྱིས་མི་ཤེས་པ་དང་། ཡང་ན་བློ་བསྐྱེད་སྤྲོད་སྲིད་) ཅེས་བཤད་ཐུབ་པ་ཡིན་ན་ཁྱེད་རང་ཞིབ་འཇུག་
པ་ངོ་མ་ཞིག་ཏུ་འགྱུར་བའི་ཕྱོགས་སུ་གོམ་པ་ཐོག་མ་དེ་སྤོས་པ་ཡིན། འཆར་གཞི་འདི་ལྟར་ན་ཀློག་པ་པོ་རྣམས་ལ་དེའི་
སྐོར་གྱི་གནས་ཚུལ་ཤེས་འདོད་ཡོད་པར་ངོས་འཛིན་བྱས་པ་རེད། འོན་ཀྱང་དེ་ལྟར་མ་ཡིན་ན་ཡང་། ངེས་པར་དུ་རང་ཉིད་
ཀྱི་གནས་ཚུལ་དེ་ཚོ་ཤེས་འདོད་ཡོད་པའི་ཀློག་པ་པོ་ཡིན་པ་ཡིད་ལ་འཆར་བ་བྱེད་དགོས། དེ་ནས་རིམ་བཞིན། དེའི་སྐོར་
ལ་དོ་སྣང་ཡོད་པ་ཙམ་ནས་དེའི་སྐོར་ལ་དྲི་བ་མང་པོ་ཡོད་པའི་ཀློག་མཁན་གྱི་ཚོགས་སྡེ་ཞིག་རྙེད་ཐབས་དང་། ཡང་ན་
ཚོགས་སྡེ་གསར་གཏོད་བྱེད་རྒྱུའམ་ཁོ་ཚོའི་དྲི་བར་ལན་འདེབས་ཐུབ་པའི་རེ་བ་རྒྱག་དགོས། ད་ལྟའི་དུས་སུ་ཁྱེད་ལ་དེ་ལྟ་
བུའི་ཚོགས་སྡེའམ་ཉན་མཁན་མེད་ན་ཡང་། ངེས་པར་དུ་ཉན་མཁན་ཡོད་པ་ལྟར་འབྲི་དགོས། རང་ཉིད་ལ་དོ་སྣང་ཡོད་པར་
མ་ཟད། ཐ་ན་སྤྲོ་སེམས་ཆེན་པོའི་སྒོ་ནས་དེའི་སྐོར་གྱི་གནས་ཚུལ་གསར་པ་ཡོད་ན་ཐུན་མོང་དུ་སྤྱོད་དགོས། གང་ཡིན་
ཟེར་ན་རང་ཉིད་ཀྱིས་རྩོམ་ཡིག་ནང་རང་ཉིད་ལ་དོ་སྣང་ཡོད་པའི་རྣམ་པ་ཅི་ཙམ་མངོན་ཐུབ་པ་དེ་མཚུངས་ཀློག་པ་པོ་ཚོར་
ཡང་དོ་སྣང་དེ་ཙམ་སླེབས་པར་ཚོད་དཔག་རོབ་ཙམ་བྱེད་ཐུབ།
༢་༢་༢ ངས་དངོས་ཡོད་གནད་དོན་ཞིག་སེལ་བར་བྱེད་པའི་ཐབས་ལམ་ཞིག་རྙེད་སོང་།
ཀློག་པ་པོ་རྣམས་ལ་“འདིར་ཡོད་ཀྱི་བདེན་པའི་གནས་ཚུལ་ཁག་ནི་ཁྱེད་ཀྱིས་ཤེས་འདོད་པ་ཙམ་དུ་མ་ཟད། བདེན་པའི་
གནས་ཚུལ་འདི་དག་གིས་ཁྱེད་ཀྱིས་སེམས་ཁུར་བྱེད་སའི་གནད་དོན་རྣམས་སེལ་པར་རོགས་ཕན་བསྒྲུབ་ངེས་” ལྟ་བུ་
བརྗོད་ཐུབ་པ་ཡིན་ན་ཁྱེད་རང་ཞིབ་འཇུག་གི་ཕྱོགས་སུ་དོན་སྙིང་ལྡན་པའི་གོམ་པ་སྤོ་འགོ་བརྩམས་པ་ཡིན། ཞིབ་འཇུག་
འདི་ལྟ་བུ་ནི་ཉིན་རེའི་འཚོ་བའི་ཁྲོད་ཀྱི་ཚོང་ལས་དང་། འཛིན་སྐྱོང་། ཆེད་ལས་ཁག་གི་ནང་བྱེད་ཀྱི་ཡོད། ལག་བསྟར་རུང་
བའི་གནད་དོན་ལ་གདོང་ལེན་བྱེད་དགོས་དུས། གནད་དོན་གྱི་དངོས་ཡོད་གནས་སྟངས་ལ་ཞིབ་འཇུག་བྱས་ནས་གནད་
དོན་སེལ་ཐབས་བྱེད་ཐུབ་པ་ཡིན་པས། དང་པོ་གནད་དོན་གང་ཡིན་པ་ཤེས་རྟོགས་བྱེད་རྒྱུ་དང་དེ་ནས་ད་དོན་དེ་སེལ་
ཐབས་བྱེད་རྒྱུ་རེད། གནད་དོན་ཁག་ནི། དཔེར་ན་གཉིད་མི་ཁུག་པའི་ན་ཚ་ནས་ཁེ་འབབ་མར་ཟགས་པ་དང་། དྲག་སྤྱོད་
རིང་ལུགས་པ་སོགས་བང་རིམ་སྒྲིག་ནས་ཡོད།
གསར་ཞུགས་ཞིབ་འཇུག་པ་རྣམས་ལ་ཁོ་ཚོའི་ལས་བགོས་གང་ཡིན་པ་ཤེས་རྟོགས་ཡོང་ཆེད། དགེ་རྒན་རྣམས་
ཀྱིས་དངོས་ཡོད་འཇིག་རྟེན་ལྟ་བུའི་ལས་འཆར་སྤྲོད་ཀྱི་ཡོད། དཔེར་ན་ཁོར་ཡུག་ཚན་རིག་གི་མཁས་དབང་ཞིག་ནས།
ཁོར་ཡུག་སྲུང་སྐྱོབ་ལྷན་ཁང་གི་འགན་འཛིན་ལ་ས་གནས་ཀྱི་མཚེའུ་གཙང་མ་བཟོ་སྟངས་སྐོར་གྱི་སྙན་ཞུ་ཞིག་འབུལ་
རྒྱུའི་ལས་འགན་སྤྲད་པ་ལྟ་བུ་རེད། ལས་བགོས་འདིའི་ནང་ཁྱེད་ནི་གནས་ཚུལ་ཕྱོགས་བསྡུས་ཀྱིས་མཁོ་སྤྲོད་བྱེད་པའི་
སློབ་ཕྲུག་ལྟ་བུ་མ་ཡིན་པར། གཞན་གྱིས་ཤེས་འདོད་ཆེ་བའི་ལག་བསྟར་རུང་བའི་གནད་དོན་ཞིག་གི་ཐོག་ལ་ཆེད་ལས་
མཁས་པས་སློབ་སྟོན་འབུལ་རྒྱུ་དེ་རེད། རང་ཉིད་ཀྱི་སྙན་ཐོ་ཆ་འཇོག་ཡོང་བ་ཞིག་བྱེད་རྒྱུར་ངེས་པར་དུ་བརྡ་ཆད་དམ་ཐ་
སྙད་ཡང་དག་པ་དང་། ལུང་ཁུངས་ཡང་དག་པ་དགོས་པར་མ་ཟད། བདེན་དཔང་འཚོལ་ཐབས་དང་སྙན་ཐོ་འབུལ་སྟངས་
ཡང་དག་པ་བཅས་འགྲོ་ལུགས་ཚང་མ་ཡང་དག་པའི་ཐོག་ནས་བསྒྲུབ་དགོས། དེ་བས་ཀྱང་གལ་ཆེ་བ་ཞིག་ནི། སྙན་ཐོ་དེ་
དམིགས་བསལ་དགོས་དོན་ཞིག་གི་ཐོག་བཟོས་ཤིང་རང་ཉིད་ཀྱི་ལས་བགོས་གསལ་སྟོན་བྱས་ཏེ། ཐག་གཅོད་ཀྱི་དབང་
ཚད་ཡོད་པའི་མི་སྣ་ལ་གནད་དོན་དེ་རིགས་སེལ་བར་གང་ཞིག་བྱེད་དགོས་མིན་གྱི་སློབ་སྟོན་འབུལ་རྒྱུ་དེ་རེད། ཞིབ་
འཇུག་དེའི་རིགས་འཛམ་གླིང་ཐོག་ཡོངས་ཁྱབ་ལྟ་བུ་ཡིན་ཡང་གཤམ་གྱི་ཞིབ་འཇུག་དང་བསྡུར་ན་གཙུག་ལག་སློབ་གླིང་
དུ་དེ་ཁྱབ་ཆེན་པོ་མིན།
༢་༢་༣ དྲི་བ་གལ་ཆེན་པོ་ཞིག་ལ་ངས་ལན་རྙེད་སོང་།
མཚམས་རེར་གཙུག་ལག་སློབ་གླིང་གི་ཞིབ་འཇུག་པ་རྣམས་ཀྱིས་ཁོར་ཡུག་སྲུང་སྐྱོབ་ལྷན་ཁང་གི་འགན་འཛིན་ཚོར་སློབ་
སྟོན་འབུལ་གྱི་ཡོད། འོན་ཀྱང་ཁོང་ཚོའི་འཆར་ཅན་གྱི་ལས་བགོས་ནི་ཞིབ་འཇུག་ལས་དོན་གྱིས་སྤྱི་ཚོགས་ཀྱི་ཤེས་རྟོགས་
གོང་འཕེལ་གཏོང་རྒྱུ་དེ་ཡིན། ཡང་ཞིབ་འཇུག་པ་ཁ་ཤས་ཀྱིས་རང་ཉིད་ཀྱི་གྲུབ་དོན་ཁག་བཀོལ་ནས་དངོས་ཡོད་གནད་
དོན་ཞིག་སེལ་ཐབས་བྱེད་ཀྱི་ཡོད། ཧྲིལ་གྲངས་བགོ་བྱ་རྒྱག་མི་ཐུབ་པའི་ཨང་གྲངས་རྣམས་བགོ་བཤའ་རྒྱག་སྟངས་
གསར་པ་ཞིག་རྙེད་པ་ལྟ་བུ་སྟེ། དཔེར་ན་ཆེས་གཏོར་དཀའ་བའི་གསང་ཡིག་ཅིག་བཟོ་སྐྲུན་བྱེད་པར་རོགས་རམ་བྱས་པ་
ལྟ་བུ་རེད། འོན་ཀྱང་ཞིབ་འཇུག་གི་དམིགས་ཡུལ་ནི་གསང་བ་ཉར་རྒྱུའི་དངོས་ཡོད་གནད་དོན་ཞིག་སེལ་ཐབས་བྱེད་ཆེད་
མ་ཡིན་པར། ཧྲིལ་གྲངས་བགོ་མི་ཐུབ་པའི་ཨང་གྲངས་སྐོར་ལ་ཁྱོན་ཡོངས་ནས་ཤེས་རྟོགས་མི་ཐུབ་པ་ལྟ་བུའི་གནད་དོན
དེ་ཐག་གཅོད་ལ་དམིགས་པ་ཞིག་ཡིན། འདིའི་རིགས་ལ་ཞིབ་འཇུག་པ་ཁ་ཅིག་གིས་“ལག་བསྟར་ཞིབ་འཇུག” ལས་
ལྡོག་སྟེ་“ཞིབ་འཇུག་རྐྱང་པ་”ཞེས་འབོད་ཀྱི་ཡོད།
མཚམས་རེར་དགེ་རྒན་རྣམས་ཀྱིས་དངོས་ཡོད་འཇིག་རྟེན་ལྟ་བུའི་གནད་དོན་སྐོར་ལ་ལས་འཆར་སྤྲོད་ཀྱི་ཡོད།
ལས་བགོས་དེའི་བློས་བཟོས་གནད་དོན་དཔེར་ན་ཆབ་སྲིད་ཚན་རིག་སློབ་དཔོན་གྱིས་ཁྱེད་རང་གྲོས་ཚོགས་གོང་མའི་
འཐུས་མི་ཞིག་ལ་འཕྲལ་སེལ་ལས་ཀ་བྱེད་མཁན་ཡིན་ཚུལ་བྱས་ནས། ནང་དོན་དྲག་རྩུབ་ཅན་གྱི་བརྙན་འཕྲིན་ལ་བལྟས་
ནས་བྱིས་པའི་སྤྱོད་ལམ་ལ་ཤུགས་རྐྱེན་གང་ཞིག་སླེབས་ཀྱི་ཡོད་མེད་སྐོར་གྱི་ཞིབ་འཇུག་བྱེད་དགོས་བྱུང་བ་ཡིན་ན། ཁོང་
ཚོས་ཁྱེད་རང་ཞིབ་འཇུག་པ་ཞིག་ནས་ཞིབ་འཇུག་པའི་སྡེ་ཁག་ཅིག་གིས་དོ་སྣང་བྱེད་པའི་གནད་དོན་སྐོར་ལ་ཤེས་རྟོགས་
རྒྱ་ཆེ་རུ་གཏོང་བ་ལྟ་བུའི་དམིགས་བསལ་བ་ཞིག་ཡིད་ལ་འཆར་བའི་རེ་བ་རྒྱག་གི་ཡོད། བོད་ཀྱི་འཐག་ལས་སྐོར་གྱི་སྙན་
ཐོ་ལྟ་བུར་ཆ་བཞག་ན། ས་གདན་བཟོ་བཀོད་མཁན་རྣམས་ཀྱིས་གདན་མང་པོ་བཙོང་ཐུབ་པར་ཕན་གྱི་ཡོད་ན་ཡང་། རྩ་
བའི་དམིགས་ཡུལ་ནི་མཁས་པ་རྣམས་ཀྱིས་བོད་མི་རིགས་ཀྱི་བཟོ་རིག་ལག་རྩལ་སྐོར་ཏེ། དུས་རབས་བར་མའི་(ཕྱི་ལོ་
༤༥༠ ནས་༡༤༥༠ བར) བོད་ཀྱི་འཐག་ལས་ཀྱིས་དེང་རབས་ཀྱི་རྒྱ་ནག་བཟོ་རིག་ལག་རྩལ་ལ་ཤུགས་རྐྱེན་ག་རེ་ཐེབས་
ཡོད་མེད་ཤེས་རྟོགས་བྱེད་པ་ལྟ་བུ་རེད།
༢་༣ ཀློག་པ་པོ་རྣམས་ཀྱི་ལས་བགོས་ཡིད་ལ་འཆར་བར་བྱེད་པ།
གཤམ་གྱི་ལས་བགོས་འདི་གསུམ་ལས་གང་རུང་ཞིག་སྒྲུབ་པ་ཡིན་ན་རང་ངོས་ནས་ཀློག་པ་པོར་འབྲེལ་ལམ་འཛུགས་
པའི་ལས་དོན་དེ་སྒྲུབ་པ་ཡིན། དེ་དག་ནི། ཁྱེད་ལ་དགོས་པའི་གནས་ཚུལ་ང་ལ་ཡོད།ཁྱེད་ཀྱི་གནད་དོན་ཞིག་སེལ་ཐབས་
བྱེད་པར་ངས་རོགས་རམ་བྱེད་ཐུབ།ཁྱེད་ཀྱི་གོ་རྟོགས་སྤེལ་བའི་ཆེད་ངས་རོགས་རམ་བྱེད་ཐུབ་ཟེར་བ་བཅས་ཡིན། ངེས་
པར་དུ་ཀློག་པ་པོ་ཚོར་གཉིས་ཕན་སྤྱི་ཚོགས་རང་བཞིན་གྱི་དམ་བཅའ་འཇོག་དགོས་པ་ནི། “ཁྱེད་ཀྱིས་ཆ་ཤས་བླངས་པ་
ཡིན་ན་ངངས་རང་ཉིད་ཀྱི་ལས་བགོས་བསྒྲུབ་ངེས་ཡིན་” ཟེར་བ་ལྟ་བུ་རེད། འོན་ཀྱང་དེ་ལྟར་བསྒྲུབ་པར་ངེས་པར་དུ་ཁོ་
ཚོའི་ལས་བགོས་གང་ཞིག་ཡིན་མིན་ཤེས་དགོས་ཀྱི་ཡོད། གལ་སྲིད་ཁོང་ཚོས་ངོས་ལེན་མི་བྱེད་པའི་ལས་བགོས་ཤིག་
སྤྲད་པ་ཡིན་ན་ཀློག་པ་པོ་གཏན་ནས་མེད་པར་འགྱུར་སྲིད། དེར་བརྟེན་སྔོན་ཆད་བཤད་སྲོལ་ཅིག་ལ། “ཉན་མཁན་ལ་ཆ་
འཇོག་དགོས་” ཟེར་བ་ལྟར་ཡིན་པས། ཞིབ་འཇུག་གི་སྙན་ཐོ་འདོན་པའི་སྐབས་སུ་རང་ཉིད་ཀྱི་འཆར་སྒོ་བཞིན་ཀློག་པ་པོ་
རྣམས་ལ་ལས་བགོས་རྒྱབ་པ་དེས་ཁོང་ཚོའི་ཡིད་དབང་ངེས་པར་དུ་འགུག་ཐུབ་པ་ཞིག་བྱེད་དགོས། དཔེར་ན་ཁྱེད་རང་
སྦི་ལེམ་ཕི་ལྡིང་གྲུ་དང་ཛེ་ཕི་ལིན་ལྡིང་གྲུ། (རླུང་གིས་བཀང་བའི་མཁའ་གྲུ་ནར་མོ་འཕྱོ་ལྡིང་ནུས་པ་ཞིག) སྐོར་ཆེད་ལས་མཁས་པ་ཡིན་པ་
དང་། ཚོགས་པ་གསུམ་ནས་རང་ཕྱོགས་ལ་རྒྱུ་མཚན་ཡོད་པའི་ཐོག་ནས་དེའི་སྐོར་ཤེས་འདོད་ཡོད་པ་དང་། དེའི་སྐོར་
གསུང་བཤད་གནང་རོགས་ཞེས་གདན་འདྲེན་བྱས་པ་ཡིན་ན། ཁོང་ཚོས་ཁས་ལེན་ཇི་ལྟར་བྱེད་མིན་ནི་གཙོ་བོ་ཁྱེད་ཀྱིས་
ཁོང་ཚོར་ལས་བགོས་གང་ཞིག་སྤྲོད་དགོས་མིན་གྱི་འཆར་སྒོ་འཁྲུལ་བ་མེད་པའམ་ཞིབ་ཚགས་པོ་ཡིན་མིན་དང་། རང་
ཉིད་ཀྱི་ལས་བགོས་དེ་ཁོང་ཚོའི་ལས་བགོས་དང་མཐུན་གྱི་ཡོད་མེད་ལ་རག་ལས་ཡོད། དེ་ལྟར་ཡོང་བའི་ཆེད་ངེས་པར་དུ་
ཁོང་ཚོར་གང་ཞིག་དགོས་ཀྱི་ཡོད་པ་དང་། ཁོང་ཚོར་གང་ཞིག་ཐོབ་ཀྱི་ཡོད་པ། དེའི་ཆེད་དུ་ཅི་ཞིག་སྒྲུབ་འདོད་པ། གང་
ཞིག་སྒྲུབ་ཐུབ་ཀྱི་ཡོད་མེད་བཅས་ངེས་པར་དུ་ཤེས་དགོས།
༢་༣་༡ སྤྲོ་སྣང་སྐྱེ་རུ་འཇུག་བ།
ཁྱེད་ཉིད་གསུང་བཤད་གནང་བར་གདན་འདྲེན་ཞུ་མཁན་གྱི་ཚོགས་པ་དང་པོ་ནི་ཛེ་ཕི་ལིན་ལྡིང་གྲུ་སྐྱིད་སྡུག་ཚོགས་པ་
ཞིག་ཡིན་པར་ཆ་བཞག་ནས་བཤད་ན། ཁོང་ཚོའི་ཚོགས་མི་རྣམས་ཆེད་ལས་མཁས་པ་དེ་འདྲ་མིན་ན་ཡང་། ཁོང་ཚོས་
ལྡིང་གྲུའི་སྐོར་ལ་གནས་ཚུལ་མང་པོ་ཞིག་ཤེས་ཀྱི་ཡོད་ལ། ཁོང་ཚོས་ནམ་རྒྱུན་ལྡིང་གྲུའི་སྐོར་གྱི་དཔེ་དེབ་ཀློག་པ་དང་།
ལོ་རྒྱུས་རང་བཞིན་ལྡན་པའི་ས་གནས་སུ་ལྟ་སྐོར་ལ་འགྲོ་བ། ཡང་ན་ལྡིང་གྲུའི་སྐོར་གྱི་དྲན་རྟེན་ཅ་དངོས་བསྡུ་རུབ་བྱེད་ཀྱི་ཡོད།
ཁྱེད་ཀྱིས་ཨ་ཞང་ཨོ་ཊོ་ལགས་ཀྱི་འཕྲིན་ཡིག་ནང་འཁོད་པའི་ཕྱི་ལོ་༡༩༣༦ ནང་གི་ཨེཊ་ལན་ཊིག་རྒྱ་མཚོའི་
ལྡིང་གྲུའི་སྐོར་གྱི་བདེན་པའི་གནས་ཚུལ་གསར་པ་ཁག་ཅིག་ཡོད་པའི་མཉམ་དུ་འདྲ་པར་དང་ཟས་སྣའི་ཐོ་གཞུང་ཅིག་(ཟས་
སྣ་རྣམས་དང་དེ་དག་གི་རིན་གོང་གསལ་བའི་ཐོ་གཞུང་)ཡོད་སྐོར་ཁོ་ཚོར་བཤད་རྒྱུ་ཐག་བཅད། ཁོང་གི་འཕྲིན་ཡིག་ནང་དུ་ད་དུང་ཉ་ཕྱིས་
བསྲེག་མ་དགུང་ཟས་ལ་རོལ་པ་དང་། ཁོང་ཉིད་ལྡིང་གྲུ་དེའི་ནང་ག་རེ་བྱས་ནས་འགྲོ་དགོས་པའི་གཏམ་རྒྱུད་དགོད་བྲོ་བོ་
དེ་འདྲ་ཞིག་ཡོད་པ་རེད།
སྐད་ཆ་བཤད་པའི་འཆར་གཞི་འདིང་སྐབས་སུ། ཆུ་ཚོད་ཁ་ཤས་ཀྱི་རིང་དོན་དག་དེ་ཙམ་མེད་པའི་ཛེ་ཕི་ལིན་
ལྡིང་གྲུའི་སྐོར་དང་། ཁོང་ཚོའི་གང་ཞིག་ལ་དོ་སྣང་ཡོད་ན་དེའི་སྐོར་བཤད་ནས་ཁོང་ཚོའི་ཡིད་དབང་འགུག་པ། ཡང་ན་
ཚོད་དཔག་བཤད་འཇུག་པ། ཐ་ན་གཞི་རྩ་དེ་ཙམ་མེད་པའི་གཏམ་ཡན་སོགས་བཤད་ནས་སྣང་བ་གཡེང་བཅུག་པ་ཡིན་
ན་ཁྱེད་ཀྱི་ལས་འགན་གྲུབ་པ་ཡིན། གློག་སྟོན་བརྙན་རིས་བཀོལ་ནས་(བརྙན་སྟོན་འཕྲུལ་ཆས་ཀྱི་ལམ་ནས་སྟོན་རྒྱུར་བཟོས་པའི་དུམ་ཚན་
ཅན་གྱི་གོ་རྟོགས་གནས་ཚུལ་གསལ་བའི་མཉེན་ཆས་ཤིག་) དཔྱད་གཞིའི་རྒྱུ་ཆ་རྣམས་ཁོང་ཚོར་སྟོན་མི་དགོས་ལ། ཆེད་ལས་མཁས་པའི་
གསུང་རྩོམ་ལུང་འདྲེན་བྱས་ནས་བདེན་པ་ར་སྤྲོད་ཀྱང་བྱེད་མི་དགོས། གསན་གཟིགས་གནང་མཁན་རྣམས་ནས་ཀྱང་
རང་ཉིད་ཀྱི་ལས་བགོས་དང་དུ་བླངས་ཏེ་དོ་སྣང་ཆེན་པོའི་སྒོ་ནས་ཉན་པ། དྲི་བ་གཏོང་བ། གཅིག་བྱས་ན་རང་ཉིད་ཀྱི་ལོ་
རྒྱུས་བཤད་ཀྱི་རེད། ཨ་ཞང་ཨོ་ཊོ་ལགས་ཀྱི་འཕྲིན་ཡིག་དེ་ཁུངས་ལྡན་ཡིན་མིན་རྩོད་གླེང་བྱེད་མཁན་ཡོང་གི་རེད་བསམ་
མི་དགོས་པ་དང་། དེ་ནི་“རླུང་ལས་ཡང་བའི་ལྡིང་གྲུའི” འགྲུལ་བཞུད་སྤྱིར་བཏང་བ་ཞིག་ཡིན་པ་ལས། འདྲ་པར་དེ་དག་
ནི་ཛེ་ཕི་ལིན་ལྡིང་གྲུའི་སྤྱི་ཚོགས་ཀྱི་ལོ་རྒྱུས་དང་འབྲེལ་བའི་སྐོར་ལ་དྲི་བ་གཏོང་མཁན་ཡོད་མེད་ཀྱི་བསམ་བློ་གཏོང་མི་
དགོས། ཁྱེད་ཀྱི་ལས་བགོས་ནི་ཁོང་ཚོའི་འདོད་བློ་དང་མཐུན་པའི་གསུང་བཤད་གནང་རྒྱུ་དང༌། ཁོ་ཚོའི་ལས་བགོས་ནི་
གཤིས་རྒྱུད་འཇམ་པོས་ངང་མཉམ་ཞུགས་བྱེད་རྒྱུ་དེ་རེད།
གསར་ཞུགས་ཞིབ་འཇུག་པ་ཁག་ཅིག་གིས་ཁོང་ཚོའི་ཀློག་པ་པོ་རྣམས་ཛེ་ཕི་ལིན་ལྡིང་གྲུའི་སྐྱིད་སྡུག་ཚོགས་
པའི་ཁོངས་གཏོགས་ཚོགས་མི་ཡིན་པས་ན་རང་ཉིད་ཀྱི་བརྗོད་གཞི་ཡིས་ཁོ་ཚོའི་ཡིད་དབང་འཕྲོག་པ་དང་གནས་ཚུལ་
གསར་པ་གང་ཡིན་ཡང་ཉན་འདོད་ཆེན་པོ་ཡོད་བསམ་པའམ་ཚོད་དཔག་བྱེད་ཀྱི་ཡོད། དེ་ལྟར་བྱས་ན་མཚམས་རེར་ཀློག་
པ་པོ་ཏག་ཏག་ཡོད་པའི་ཆེད་ལས་མཁས་པ་ཁག་ཅིག་ལ་གྲུབ་འབྲས་ཡོང་གི་ཡོད། འོན་ཀྱང་ཞིབ་འཇུག་བྱེད་སྟངས་
སྦྱངས་པ་དང་དོ་གལ་ཆེན་པོས་ཞིབ་འཇུག་བྱེད་མཁན་གྱི་སློབ་ཕྲུག་ཚོར་གྲུབ་འབྲས་ཡོང་རྒྱུ་ཧ་ཅང་དཀོན་པོ་ཡིན། དགེ་
རྒན་རྣམ་པའི་རེ་བ་ནི་ཁྱེད་ཀྱིས་ཅི་ཞིག་རྙེད་པ་ཙམ་མ་ཡིན་པར་རྙེད་དོན་དེས་ཅི་ཞིག་བསྒྲུབ་ཐུབ་མིན་དེ་རེད།
༢་༣་༢ ལག་བསྟར་རུང་བའི་གནད་དོན་ཐག་གཅོད་རོགས་བྱེད་པ།
གཏམ་བཤད་གནང་ས་རྗེས་མ་དེ་དངོས་བྱུང་གློག་བརྙན་བཟོ་སྐྲུན་ཁང་ཞིག་ཡིན་པར་ཆ་བཞག་ན། ཁོ་ཚོས་༡༩༣༦ ལོའི་
ཛེ་ཕི་ལིན་ལྡིང་གྲུའི་སྐོར་ལ་གློག་བརྙན་ཞིག་བཟོ་འཆར་ཡོད་པ་དང་། འཁྲབ་གཞུང་ནང་གསོལ་ཚིགས་ཁང་ཚུད་པའི་ལོ་
རྒྱུས་རང་བཞིན་ཅན་གྱི་གནས་ཚུལ་ཞིབ་ཕྲ་ཡོང་བའི་ཆེད་ཁྱེད་ཀྱི་རོགས་རམ་དགོས་ཀྱི་ཡོད། ཁོང་ཚོས་ཤེས་འདོད་པ་ནི།
ལྡིང་གྲུའི་ནང་མཁོ་ཆས་སྒྲིག་ཤོམ་ཇི་ལྟར་བྱས་ཡོད་པ་དང་། ཟས་རིགས་གང་ཞིག་ཡིན་པ། ཟས་སྣའི་རེའུ་མིག་བཟོ་ལྟ་
གང་འདྲ་ཞིག་ཡིན་པ་སོགས་ཤེས་འདོད་ཡོད། ཁོང་ཚོས་བདེན་པའི་གནས་ཚུལ་དེ་དག་གསར་པ་ཡིན་མིན་ལ་དོ་སྣང་མི་
བྱེད་པར། གནས་ཚུལ་རྣམས་བདེན་པ་ཡིན་མིན་གལ་ཆེན་པོར་བརྩི་བ་རེད། དེ་ལྟར་ཁོང་ཚོས་འཁྲབ་སྟོན་གྱི་བཀོད་
རྣམས་ཁུངས་ལྡན་ནམ་ཚད་ལྡན་བཟོ་ཐུབ། ཁྱེད་ཀྱི་ངོས་ནས་ཨ་ཞང་གི་འདྲ་པར་ཁག་དང་ཟས་སྣའི་རེའུ་མིག ད་དུང་ཨ་
ཞང་ཨོ་ཊོ་ཡིས་ཁ་ཟས་བྱས་མྱོང་བའི་ཉ་ཕྱིས་སྐོར་ཁོང་ཚོར་འགྲེལ་བཤད་རྒྱག་དགོས་པ་ལས། ཨ་ཞང་ཁོང་གིས་ཅིའི་
ཕྱིར་འགྲུལ་བཞུད་བྱས་པའི་སྐོར་གླེང་བའི་ངལ་བ་བྱེད་དོན་མེད། ལས་བགོས་འདི་བདེ་བླག་ངང་འགྲུབ་པར་བྱེད་པ་ལ།
ལག་བསྟར་རུང་བའི་གནད་དོན་ཞིག་ཐག་གཅོད་པར་རོགས་རམ་དགོས་པ་དེ་ཡང་། གསར་རྙེད་བྱུང་བའི་གནས་ཚུལ་
རྣམས་ཆ་ཚང་བ་ཞིག་དང་གསར་ཤོས་ཡིན་མིན་གལ་ཆེན་པོ་མ་ཡིན་པར། འབྲེལ་ཡོད་ཀྱི་བདེན་པའི་གནས་ཚུལ་རྣམས་
ཁུངས་ལྡན་ཡིན་པ་དང་། ཡིད་རྟོན་ཆོག་པ་ཞིག་ཡིན་དགོས་པ་དེ་རེད། གསུང་བཤད་ལ་ཉན་མཁན་ཚོས་དོ་སྣང་ཆེན་པོ་
དང་བརྟག་དཔྱད་ཡོད་པའི་སྒོ་ནས་ཉན་གྱི་རེད། གང་ཡིན་ཟེར་ན་ཁོ་ཚོར་མཚོན་ན་ཞིབ་ཕྲའི་གནས་ཚུལ་རྣམས་ཏན་ཏན་
ཞིག་ཡོང་དགོས་ཀྱི་ཡོད།
དགེ་རྒན་རྣམ་པས་“དངོས་ཡོད་འཇིག་རྟེན” ལྟ་བུའི་ལས་འགན་རིགས་སྤྲད་པའི་སྐབས་ཁྱེད་ཀྱིས་དེ་ལྟར་
བསྒྲུབ་དགོས་ཀྱི་ཡོད། དཔེར་ན་མཚེའུ་འབག་བཙོག་སྐོར་གྱི་ལས་དོན་ཞིག་བསྒྲུབ་འདོད་ཡོད་པའི་ཁོར་ཡུག་སྲུང་སྐྱོབ་
ལྷན་ཁང་གི་ལས་བྱེད་ཚོའི་ཆེད་དུ་སྙན་ཞུ་འབྲི་བ་ལྟ་བུ་རེད། གཙུག་ལག་སློབ་གླིང་གི་ཞིབ་འཇུག་པ་རྣམས་ཀྱིས་
མཚམས་རེར་ལག་བསྟར་རུང་བའི་གནད་དོན་དེ་འདྲའི་ཐོག་བགྲོ་གླེང་གནང་དགོས་ཀྱི་ཡོད། འོན་ཀྱང་ཁོང་རྣམ་པར་
མཚོན་ན་དེ་ལས་ཀྱང་གནད་དོན་གཞན་རྣམས་སྤྱིར་བཏང་བ་ཆགས་ཡོད་པས་ན་དགེ་རྒན་གྱིས་ལས་འགན་སྤྲད་པའི་
གནས་སྐབས་ཁོ་ནར་ལག་བསྟར་རུང་བའི་གནད་དོན་ཐོག་དྲི་བ་གཏོང་རོགས། འོན་ཀྱང་དང་པོ་དགེ་རྒན་ལ་བཀའ་འདྲི་ཞུ་
དགོས། (ང་ཚོས་ལག་བསྟར་རུང་བའི་གནད་དོན་སྐོར་ལ་ལེའུ་བཞི་པའི་ནང་རྒྱས་ཙམ་བགྲོ་གླེང་བྱས་ཆོག །)
༢་༣་༣ གོ་རྟོགས་མང་ཙམ་ཡོང་བར་རོགས་རམ་བྱེད་པ།
ད་ནི་ཁྱེད་ཀྱི་གསུང་བཤད་ལ་ཉན་མཁན་རྣམས་ཛེ་ཕོ་གཙུག་ལག་སློབ་གྲྭ་ཆེན་མོའི་“རླུང་ལས་ཡང་བའི་ལྡིང་གྲུ” ཉམས་
ཞིབ་སྡེ་ཚན་ཞིག་ཡིན་པ་ཡིད་ལ་འཆར་ཐབས་བྱོས། ཁོང་ཚོས་བྷེ་ལེམ་དང་ཛེ་ཕི་ལིན་ལྡིང་གྲུའི་སྐོར་ལ་ཁྱོན་ཡོངས་ནས་
སློབ་སྦྱོང་དང་། དེའི་སྐོར་གྱི་དཔལ་འབྱོར་རིག་པ་དང་། རླུང་འགུལ་དཔྱད་རིག་༢ ཁོང་ཚོ་ད་དུང་འཛམ་གླིང་གང་སར་ལྡིང་
གྲུའི་སྐོར་གྱི་ལོ་རྒྱུས་དང་སྤྱི་ཚོགས་ཀྱི་གལ་གནད་རང་བཞིན་བཅས་ཀྱི་བགྲོ་གླེང་ཚོགས་ཆེན་ཁག་ལ་མཉམ་ཞུགས་བྱེད་
ཀྱི་ཡོད། ཁོང་རྣམས་ཀྱིས་ཉམས་ཞིབ་མཁས་པ་གཞན་དང་ལྷན་དུ་འགྲན་བསྡུར་བྱས་ཏེ་(རླུང་ལས་ཡང་བའི་) ཁོངས་སུ་
གཏོགས་པའི་སྡེ་ཁག་གི་ཚོགས་མི་ཡོངས་ནས་ཀློག་ངེས་ཡིན་པའི་ཤེས་བྱ་གསར་པ་དང་གཞུང་ལུགས་སྐོར་གྱི་དུས་དེབ་
དང་དཔེ་དེབ་ཀྱང་འདོན་སྤེལ་བྱེད་ཀྱི་ཡོད།
ཁྱེད་རང་མཁས་པ་དེ་ཚོས་གདན་ཞུས་གནང་བ་ལྟར་ཕེབས་ནས། ཕྱི་ལོ་༡༩༣༠ ནང་གི་ཛེ་ཕི་ལིན་ལྡིང་གྲུ་
འཕུར་བསྐྱོད་བྱས་པའི་སྤྱི་ཚོགས་རང་བཞིན་གྱི་ལོ་རྒྱུས་སྐོར་ལ་ཆེད་ལས་པ་ཞིག་ཡིན་པའི་ངོས་ནས་སྐད་ཆ་བཤད་
དགོས་པར་ཆ་བཞག་ན་ཁོང་ཚོར་དགོས་པ་ནི་ཁྱེད་ཀྱི་བདེན་པའི་གནས་ཚུལ་གྱིས་ཁོང་ཚོ་སེམས་གཡེང་འཇུག་པའམ་
བ་སངས་རྒྱུ་དང་། (གལ་སྲིད་སྐྱོ་བ་སངས་ཐུབ་ན་ཁོ་ཚོ་དགའ་ངེས་ཡིན) དེ་ལ་བརྟེན་ནས་ཁོང་ཚོས་དོན་དག་ཞིག་བསྒྲུབ་པར་རོགས་
པ་བྱེད་རྒྱུ་དེ་མིན། (དངོས་བྱུང་གློག་བརྙན་བཟོ་སྐྲུན་ཁང་སློབ་སྟོན་བྱས་ན་ཁོང་ཚོ་དགའ་ངེས་ཡིན) ཁོང་ཚོར་དགོས་པ་ནི། བདེན་པའི་གནས་
ཚུལ་གསར་པ་གང་ཡོད་པ་དེ་བཤད་ནས་ཛེ་ཕི་ལིན་ལྡིང་གྲུ་འཕུར་བསྐྱོད་བྱས་པའི་སྤྱི་ཚོགས་རང་བཞིན་གྱི་ལོ་རྒྱུས་སྐོར་
ལ་གོ་རྟོགས་ལེགས་པོ་སྤྲོད་རྒྱུ་དང་། དེ་ལས་ཀྱང་རླུང་ལས་ཡང་བའི་དངོས་རྫས་ཀྱི་རིག་གཞུང་སྤྱི་ཡོངས་ནས་ཤེས་འདོད་བྱེད་ཀྱི་ཡོད།
གང་ཡིན་ཟེར་ན་རླུང་ལས་ཡང་བའི་དངོས་རྫས་སྐོར་གྱི་ཆེད་ལས་མཁས་པ་རྣམས་ནི་ཛེ་ཕི་ལིན་ལྡིང་གྲུའི་བདེན་
པའི་གནས་ཚུལ་ཤེས་རྟོགས་ཡོང་བར་བློ་གཅིག་སེམས་གཅིག་གིས་འབད་བརྩོན་གནང་གི་ཡོད་པས་ན་ངེས་པར་དུ་ཤེས་
དགོས་པ་ཞིག་ལ་ཁོང་ཚོའི་རེ་བར་ཁྱེད་ནི་དམིགས་ཡུལ་ཡོད་པ་དང་། རིགས་པའི་རྗེས་སུ་འབྲང་མཁན། གནད་དོན་ཚང་
མར་ཕྱོགས་ཡོངས་ནས་བརྟག་དཔྱད་གནང་ཐུབ་མཁན་ཞིག་ཡིན་པ་དེ་རེད། གལ་སྲིད་བདེན་པའི་ལྕགས་གཟེར་ཡག་པོ་
ཞིག་བརྡབ་མ་ཐུབ་པ་ཡིན་ན་དྲི་བ་དྲིས་ལན་གྱི་ཐོ་བས་ཁྱེད་ལ་རྡུང་ངེས་ཡིན་པ་དང་། དེ་དུས་ལན་ཡག་པོ་འདེབས་མ་
ཐུབ་ཚེ། བར་སེང་སྐབས་སུ་རྒུན་ཆང་བཏུང་ཞོར་དང་ཕྱུར་བ་ཟ་ཞོར་ཁྱེད་རང་ལེབ་གཞོག་བྱེད་ངེས་ཡིན། ཕྱི་ལོ་༡༩༣༠
ནང་གི་ཛེ་ཕི་ལིན་ལྡིང་གྲུའི་སྐོར་གྱི་བདེན་པ་འཚོལ་བའི་ཆེད་ཁོང་ཚོས་ད་དུང་འགྲན་སློང་བ་དང་ཐ་ན་སྤྱོད་པ་ལོག་མཁན་
ཀྱང་ཡོང་སྲིད། དེ་བས་གནས་ཚུལ་གསར་པ་སྟེ་ཨ་ཞང་ཨོ་ཊོ་ཡི་འདྲ་པར་ཁག་དང་། འཕྲིན་ཡིག །ཟས་སྣའི་རེའུ་མིག་
བཅས་བསྟན་པ་ཡིན་ན་ཁོང་ཚོ་དགའ་སྤྲོ་སྐྱེས་ངེས། འོན་ཀྱང་ཁོ་ཚོར་དགོས་པ་ནི་དེ་དག་བརྗོད་གཞིའི་སྐབས་དོན་དང་
འབྲེལ་བ་ཡོད་མེད་དང་། ཐ་ན་དེ་དག་ཁུངས་ལྡན་ཡིན་མིན་གྱི་དྲི་བ་ཡང་གཏོང་སྲིད།
གལ་ཆེ་ཤོས་ནི། ཨ་ཞང་གི་འགྲུལ་བཞུད་ལས་ཀྱང་གནད་འགག་ཆེ་བ་ཞིག་ལ་ཁྱེད་ཀྱིས་མཁོ་འདོན་བྱས་པའི་
གནས་ཚུལ་དེ་དག་ནི་ཛེ་ཕི་ལིན་ལྡིང་གྲུའི་སྐོར་ལ་གནས་ཚུལ་གསར་པ་ཞིག་རྟོགས་པར་བདེན་དཔང་དུ་གྱུར་པ་ཡིན་ན་
ད་གཟོད་ཁོ་ཚོས་དོ་སྣང་སྤྲོད་ཀྱི་རེད། གལ་སྲིད་ཁྱེད་ཀྱིས་ཛེ་ཕི་ལིན་ལྡིང་གྲུའི་སྤྱི་ཚོགས་ཀྱི་ལོ་རྒྱུས་སྐོར་ལ་ཁོང་ཚོའི་
བསམ་པ་ལྟར་ཁོ་ཚོས་ཀྱང་གསལ་པོ་ཞིག་ཤེས་ཀྱི་མེད་པ་དང་། ཁྱེད་ཀྱིས་གླེང་བའི་གནས་ཚུལ་དེ་ལ་བརྟེན་ནས་ཁོང་
ཚོའི་གོ་རྟོགས་སྐྱོན་ཅན་ལ་འགྱུར་བ། ཡང་ན་གོ་རྟོགས་ཡར་རྒྱས་སུ་གཏོང་བའི་གོ་བརྡ་སྤྲོད་ཐུབ་པ་ཡིན་ན་ཁོང་ཚོས་
ཁྱེད་ལ་དགའ་བསུ་ཞུ་ངེས་ཡིན། གལ་སྲིད་དེ་ལྟར་བསྒྲུབ་མ་ཐུབ་པ་ཡིན་ན་ཁོང་ཚོས་ལན་འདེབས་ནི། ངས་ཁྱེད་ཀྱིས་
བཤད་པ་དེ་“་ཁས་ལེན་མི་བྱེད་” ཟེར་བ་ཙམ་མ་ཡིན་པར། ཁོང་ཚོས་འདི་ལྟར་བརྗོད་ངེས། ང་ཚོས་མི་ཚེའི་གང་བོར་དེའི་
སྐོར་ལ་སློབ་སྦྱོང་བྱས་པ་ཙམ་དུ་མ་ཟད། ཁ་ཤས་དེ་ལ་བརྟེན་ནས་ཡར་རྒྱས་གོང་འཕེལ་ལ་ཕྱིན་ཡོད་ཟེར་བ་ལྟ་བུ་དང་།
ཡང་ན་དེ་བས་ཚབས་ཆེན་པོ་ཞིག་བཤད་ན་“ང་ལ་བསམ་འཆར་མེད་” ཅེས་གསུང་ནས་ཁ་ཡ་མི་བྱེད་པ་དེ་རེད།
དེ་བས་གཏམ་བཤད་འདི་ལྟར་འགོ་བརྩམ་དགོས།
“ཕྱི་ལོ་༡༩༣༠ ནང་ཨེཊ་ལནཊེ་རྒྱ་མཚོའི་སྟེང་འཕུར་བའི་ཛེ་ཕི་ལིན་ལྡིང་གྲུའི་ནང་དུ་བཟའ་བཅའི་ཞབས་ཞུ་ག་རེ་ཡོད་
མེད་སྐོར་ལ་ཞིབ་འཇུག་བྱེད་མཁན་ཚོས། ལྡིང་གྲུའི་ནང་དུ་མེ་སྦར་བ་ཡིན་ན་འབར་གས་ཀྱི་ཉེན་ཁ་ཡོད་པར་བརྟེན། ཟས་
རིགས་གཡོས་སྦྱོར་བྱས་ཡོད་པ་མ་རེད་ཅེས་གསུངས་པ་དེ་ལ་ང་ཚོས་ཡིད་ཆེས་བྱས་པ་རེད། འོན་ཀྱང་ངས་ཉེ་ཆར་
གསར་རྙེད་བྱུང་བའི་ཟས་སྣའི་ཐོ་གཞུང་ཞིག་གི་ནང་། ཕྱི་ལོ་༡༩༣༦ ཟླ་༦ ཚེས་༡༢ཉིན་ཧེན་ཌེན་སྦུར་རྒུ་ཁུལ་དུ་ལྡིང་གྲུ་
འཕུར་བསྐྱོད་སྐབས་སུ་སོལ་མེའི་ཐོག་བསྲེགས་པའི་ཉ་ཕྱིས་ཀྱི་ཟས་རིགས་སྤྲད་འདུག།
(ཁྱེད་ཀྱིས་ད་དུང་མུ་མཐུད་ནས་གནས་ཚུལ་གསར་པ་དེ་གནད་འགག་ག་རེ་ཡིན་མིན་སྟོན་ཐུབ་དགོས།)
ཞིབ་འཇུག་གི་སྙན་ཐོ་མཁས་པའི་སྡེ་ཁག་ལ་སྙན་སེང་འབུལ་དུས་གླེང་མོལ་འདི་ལྟར་བྱེད་དགོས་པ་ཡིན། ད་དུང་ངེས་
པར་དུ་ཁོ་ཚོའི་ལྷན་དུ་གླེང་མོལ་བྱེད་ཚུལ་ཡིད་ལ་འཆར་ཐུབ་པ་བྱེད་དགོས། ཁྱེད་ཀྱི་བཟོ་ལྟ་བརྗིད་ཉམས་ལྡན་པ་ཞིག་
ཡིན་མིན་གལ་ཆེན་པོ་མ་རེད། གལ་སྲིད་ཕྱག་ལས་ཡག་པོ་གནང་བ་ཡིན་ན་ཡིད་སྨོན་བྱེད་ངེས།) ཨ་ཞང་ཨོ་ཊོ་ཡི་ངོ་མཚར་བའི་གཏམ་
རྒྱུད་ཐུང་ཐུང་དེས་ཁོང་ཚོར་སྤྲོ་བ་མི་སྟེར། འོན་ཀྱང་གཏམ་རྒྱུད་དེ་ཉན་པ་ལ་བརྟེན་ནས་ཁྱེད་ཀྱི་བསམ་ཚུལ་ཤེས་རྟོགས་ཡོང་བར་ཕན་ཐོགས་ཡོད་ན་ང་
ལ་ཉན་འདོད་ཡོད་ཟེར་གྱི་རེད།) གནས་ཚུལ་དེས་ང་རང་ཕྱུག་པོར་གཏོང་མིན་ལ་ངས་དོ་སྣང་མི་བྱེད། (གལ་སྲིད་ཕྱུག་པོར་བཏང་བ་ཡིན་ན་ང་
དགའ་བོ་ལོས་ཡོད།) མདོ་དོན་ངས་མི་ཤེས་པ་ཞིག་ཁྱེད་ཀྱིས་བཤད་པ་ཡིན་ན་ང་ཚོས་ཐུན་མོང་གི་མངོན་འདོད་ལ་ཤེས་རྟོགས་
ལེགས་པོ་ཞིག་ཡོང་བར་ཕན་གྱི་རེད།
སུས་དོ་སྣང་བྱེད་ཀྱི་རེད་དམ།
གཙུག་ལག་སློབ་གླིང་གི་ཞིབ་འཇུག་པ་རྣམས་ནི་མི་གཞན་སུ་ལའང་འབྲེལ་བ་མེད་པའི་སྒོ་ནས་གསང་བ་ལྐོག་གྱུར་གྱི་
བརྗོད་གཞིའི་ཐོག་ཞིབ་འཇུག་བྱེད་ཀྱི་ཡོད་ཅེས་རྟག་པར་འཕྱ་དམོད་བྱེད་ཡུལ་དུ་གྱུར་ཡོད། སྐྱོན་བརྗོད་འདི་ནི་དྲང་པོ་མ་
རེད། འོན་ཀྱང་ཞིབ་འཇུག་པ་ཁ་ཤས་ནི་གནད་འགག་དེ་ཙམ་མེད་པའི་བརྗོད་གཞི་ཞིག་གིས་ཡིད་དབང་འཕྲོག་གི་ཡོད།
སློབ་དཔོན་ཝི་ལེམ་སུ་ལགས་ནས་བདེ་སྲུང་རིགས་གཅིག་རྐང་འཛིན་གྱི་ཆེད་ལས་པ་འདེམས་སྒྲུག་སྐབས་སུ་འོས་མི་
ཞིག་ནས། ཡུ་རོབ་མི་རྒྱུད་དཔྱད་རིག་མཁས་པ་ཚོས་དུས་རབས་ཉི་ཤུ་པའི་སྟོད་དུ་ཨེ་ཤེ་ཡ་དང་ཨ་ཧྥེ་རི་ཀའི་ནང་བརྒྱབ་
པའི་བརྙན་པར་སྤྱིན་ཤོག་འབོར་ཆེན་ཞིག་གསར་རྙེད་བྱུང་ཡོད་པ་ཤེས་རྟོགས་བྱུང་། སྔོན་ཆད་མཐོང་ཐོས་མེད་པའི་བརྙན་
པར་འདི་དག་གིས་ཚོགས་ཆུང་ནང་ཡོད་པའི་མཁས་པ་ཚོའི་ཡིད་དབང་འཕྲོག་པ་རེད། འོན་ཀྱང་རྒན་ཝི་ལེམ་སུ་ལགས་
ནས་འོས་མི་དེ་ལ་སྐད་ཆ་དྲིས་པ་རེད། སྤྱིན་ཤོག་གསར་པ་འདི་དག་གིས་སྐབས་དེ་དང་། ཡང་ན་ཉེ་རབས་ཀྱི་གློག་བརྙན་
སྐོར་ཤེས་རྟོགས་ཡོད་པར་ཕན་ཐོགས་གང་འདྲ་བྱས་ནས་ཡོང་གི་རེད་དམ་ཞེས་དྲིས་པར། ཁོ་མོས་ལན་འདེབས་ནི། གློག་
བརྙན་དེ་དག་སྔོན་ཆད་མི་གཅིག་གིས་ཀྱང་མཐོང་མྱོང་ཡོད་པ་མ་རེད་ཅེས་བཤད་པ་རེད། རྒན་ཝི་ལེམ་སུ་ལགས་ཀྱིས་
ཐབས་ལམ་མ་འདྲ་བ་ཞིག་གི་ཐོག་ནས་དྲི་བ་དྲིས་ཀྱང་ཁོང་ལ་འདོད་པ་ཁེངས་པའི་ལན་ཞིག་མ་སྤྲད་པ་རེད། གློག་བརྙན་
ཆེད་ལས་པ་ཚོས་རྒན་ཝི་ལེམ་སུ་ནས་སྐད་ཆ་མང་པོ་ཞིག་དྲིས་པར་རྙོག་གྲ་བཤད་མེད་ཀྱང་། (ཁོང་ཚོའི་རྒན་ཝི་ལེམ་སུ་
ཡི་དྲི་བ་ཁག་ནི་མཁས་སྙན་མི་ཤེས་པའི་བྱེད་སྟངས་ཤིག་རེད་བསམ་པ་རེད།) གང་ཡིན་ཟེར་ན་ཁོ་ཚོའི་སེམས་ནང་བརྙན་
པར་དེ་དག་གིས་གློག་བརྙན་རྙིང་པའི་སྐོར་ལ་བསམ་བློ་གཏོང་ཕྱོགས་འགྱུར་བ་གཏོང་གི་རེད་འདོད་ཀྱི་ཡོད་པས་རེད།
གནས་སྟངས་དེ་འདྲའི་ཁྲོད། གློག་བརྙན་རྙིང་པ་ཡིན་པ་ཙམ་གྱིས་ཁོ་ཚོ་དགའ་བོ་ཡོང་གི་ཡོད། དེ་བས་མཚམས་རེར་
གནས་ཚུལ་གསར་པ་ཡོད་པ་ཙམ་གྱིས་དེ་ལ་འཚམས་པའི་ལྟ་ཀློག་བྱེད་མཁན་ཚོར་དོ་སྣང་ཡོང་ཐུབ། འོན་ཀྱང་འོས་མི་
ཁོང་གིས་ཆེད་ལས་མཁས་པའི་མཐུན་གྲོགས་ཤོག་ཁག་(དམིགས་ཡུལ་དང་ལྟ་ཕྱོགས་ཐུན་མོང་ཅན་གྱི་མི་སྡེ།) ཆུང་ཆུང་ཙམ་གྱི་ཆེད་མ་
ཡིན་པར་ཚང་མས་ཤེས་འདོད་པའི་རྩོམ་ཡིག་ཅིག་འབྲི་བསམ་ན་འདིར་ང་ལ་གནས་ཚུལ་གསར་པ་ཞིག་ཡོད་ཟེར་བ་ཙམ་
གྱིས་མི་ཆོག་པར་ཁྱེད་ལ་དེ་ལས་ལྷག་པའི་ལེགས་སྐྱེས་སམ་འབུལ་ཚན་ཞིག་དགོས་ཀྱི་ཡོད།
གཙུག་ལག་སློབ་གླིང་གི་ཀློག་པ་པོ་རྣམས་ཀྱིས་ལས་བགོས་གསུམ་པ་འདི་རང་ལུགས་སུ་འཛིན་གྱི་ཡོད། ཁོང་ཚོའི་
སེམས་ནང་གལ་སྲིད་ཁྱེད་ཀྱིས་མཁས་པ་རྣམས་ནི་ཤེས་རྒྱ་དང་བློ་གྲོས་ཆེན་པོ་ཡིན་པའི་གནས་བབ་ངོས་ལེན་བྱས་པ་
ཡིན་ན་སྤྱི་ཚོགས་རང་བཞིན་གྱི་འོས་འགན་ནམ་གན་རྒྱར་བརྩི་བཀུར་བྱས་པ་རེད་བསམ་གྱི་ཡོད། གཏན་འཁེལ་ནས་
བཤད་ཐུབ་པ་ཞིག་ལ། རྫས་སྦྱོར་རིག་པ་དང་ལྟ་གྲུབ་རིག་པའི་གཞུང་ལུགས་ཀྱི་གཙུག་ལག་སྡེ་ཚན་ནས་ཛེ་ཕི་ལིན་ལྡིང་
གྲུའི་སྐོར་ལ་སེམས་ཁུར་དེ་ཙམ་མི་བྱེད་པར་མ་ཟད། དེའི་ནང་བཟའ་བཅའ་གང་ཞིག་གི་གསོལ་སྟོན་བཤམས་ཡོད་མེད་ལ་
དེ་བས་ཀྱང་དོ་སྣང་མི་བྱེད། དེ་བས་ཁྱེད་ཀྱི་ཕྱོགས་ནས་ཁོང་ཚོའི་གནད་དོན་ལ་སེམས་ཁུར་དེ་ཙམ་བྱེད་མི་དགོས་ལ།
ཁོང་ཚོའི་ཆེད་དུ་བྱ་བའི་ཀློག་པ་པོའི་སྤྱི་ཚོགས་དེའི་ཤེས་འདོད་པ་དང་། མངོན་འདོད། རང་ཉིད་ཀྱི་རྙེད་པའི་བདེན་དཔང་
ཡག་ཤོས་གཞི་ལ་བཞག་ནས་ཁོང་ཚོའི་གོ་རྟོགས་གོང་འཕེལ་གཏོང་ཐབས་བཅས་ལ་སེམས་ཁུར་བྱེད་མི་དགོས། དེ་ལྟ་
བུའི་སྤྱི་ཚོགས་རང་བཞིན་གྱི་འགན་ནམ་གན་རྒྱ་ནི། ཞིབ་འཇུག་པ་ཚང་མས་རང་ཉིད་ཀྱི་ཀློག་པ་པོ་དང་མཉམ་དུ་ངེས་
པར་དུ་བརྟན་པོ་བཟོ་དགོས།
མྱུར་ཐབས། ཀློག་པ་པོ་ཤེས་རྟོགས་ཡོང་ཐབས་ཀྱི་དྲན་ཐོ།
ལས་གཞི་འགོ་བརྩམས་ནས་བཟུང་ཀློག་པ་པོའི་སྐོར་ལ་བསམ་བློ་གཏོང་བ་དང་། ལས་གཞི་བསྒྲུབ་པའི་བརྒྱུད་རིམ་ཁྲོད་
ཀློག་པ་པོའི་སྐོར་ཤེས་རྟོགས་གང་མང་ཡོང་ཐུབ་པ་བྱེད་དགོས། གཤམ་གྱི་དྲི་བ་ཁག་ལ་སྔ་ས་ནས་ལན་འདེབས་རྒྱུ་དང་།
ལས་འཆར་འགོ་འཛུགས་བྱེད་དུས་དང་། ལེགས་བཅོས་གཏོང་སྐབས་བསྐྱར་ཞིབ་ངེས་པར་དུ་བྱེད་དགོས།
༡། ངའི་དཔྱད་རྩོམ་ཀློག་མཁན་སུ་ཡིན་ནམ།
• ང་རང་གཙུག་ལག་སློབ་གླིང་གི་འགྲོ་སྟངས་དང་ཚད་ལྡན་གྱི་བྱེད་ལུགས་ཚང་མ་ཉམས་ལེན་བྱེད་པའི་གང་ཟག་
ཅིག་རེད་བསམ་པའི་ཆེད་ལས་མཁས་པ་ཚོ་ཡིན་ནམ།
གོ་རྟོགས་ལེགས་པོ་ཡོད་པའི་སྤྱིར་བཏང་གི་ཀློག་པ་པོ་རྣམས་ཡིན་ནམ།
བརྗོད་གཞིའི་སྐོར་ཅུང་ཟད་ལས་མི་ཤེས་པའི་སྤྱིར་བཏང་གི་ཀློག་པ་པོ་རྣམས་ཡིན་ནམ།
༢། ཁོང་ཚོས་ང་ལ་བཟུང་བའི་རེ་བ་གང་ཡིན་ནམ། ངས་གང་ཞིག་བྱེད་དགོས་སམ།
ཁོང་ཚོར་སྤྲོ་སྣང་སྐྱེས་སུ་འཇུག་དགོས་སམ།
ཁོ་ཚོར་བདེན་པའི་རང་བཞིན་ཅན་གྱི་ཤེས་བྱ་གསར་པ་མཁོ་སྤྲོད་བྱེད་དགོས་སམ།
ཁོང་ཚོར་གོ་རྟོགས་ཡོང་བར་ཕན་གྲོགས་ཇི་ལྟར་བསྒྲུབ་དགོས་སམ།
ཁོང་ཚོར་དངོས་ཡོད་གནད་དོན་ཞིག་སེལ་ཐབས་བྱེད་པར་ལས་དོན་གང་ཞིག་བསྒྲུབ་དགོས་སམ།
༣། ཁོ་ཚོས་ག་ཚོད་ཅིག་ཤེས་ཚར་ཡོད་མེད་ལ་ངས་ཚོད་དཔག་བྱེད་དགོས་སམ།
ཁོ་ཚོས་ངའི་བརྗོད་གཞིའི་སྐོར་ལ་གང་ཞིག་ཤེས་ཀྱི་ཡོད་དམ།
གནད་དོན་དེ་ཁོ་ཚོས་ངོས་འཛིན་བྱེད་ཐུབ་ཡོད་དམ།
གནད་དོན་དེ་འདྲ་ཞིག་ཡོད་ཀྱང་ཁོ་ཚོས་ད་དུང་ངོས་འཛིན་མ་ཐུབ་པར་ལུས་ཡོད་དམ།
གནད་དོན་དེ་ཁོ་ཚོས་གལ་ཆེན་པོ་ཞིག་ལ་མཐོང་གི་ཡོད་དམ། ཡང་ན་ངས་དེ་ལྟར་ཡིན་པ་ཁོ་ཚོར་གོ་བརྡ་སྤྲོད་དགོས་སམ།
༤། ངའི་ཐག་གཅོད་བྱེད་ཐབས་དང་ཁས་ལེན་གཙོ་བོའི་ནང་གི་ལན་འདེབས་རྣམས་ལ་ཀློག་པ་པོ་ཚོས་རྣམ་འགྱུར་གང་འདྲ་ཞིག་སྟོན་ནམ།
དེ་དག་ཁོང་ཚོ་སྔ་ས་ནས་ཡིད་ཆེས་བྱས་པའི་གནད་དོན་དང་འགལ་ཟླར་སོང་ཡོད་དམ། གལ་སྲིད་ཡོད་ན་ཇི་ལྟར།
ངའི་སེལ་ཐབས་བྱེད་ཚུལ་ལ་ཁོ་ཚོས་ཚད་དང་ལྡན་པའི་རྩོད་པ་རྒྱག་གམ།
ངའི་སེལ་ཐབས་བྱེད་ཚུལ་གྱི་གོ་རིམ་རྣམས་ཁོ་ཚོས་ཤེས་འདོད་ཡོད་དམ།

ལེའུ་གཉིས་པ།
དྲི་བ་འགོད་པ་དང་ལན་འཚོལ་བ།
རང་ཉིད་ཀྱི་ལས་འཆར་གྲ་སྒྲིག་བྱེད་པ།
སྤྱི་བཤད།

དཔེ་དེབ་འདི་ཐེངས་གཅིག་རགས་ཙམ་ཀློག་པ་ཡིན་ན་རང་ཉིད་ཀྱི་ལས་འཆར་འགོ་འཛུགས་བྱེད་པར་གྲ་སྒྲིག་ལྡན་པ་
ཡིན། ཁྱེད་ལ་ཞིབ་འཇུག་གི་དྲི་བ་ཞིག་ཡོད་པ་དང་། དེའི་ལན་འཚོལ་བཞིན་ཡོད་ན་ས་བཅད་རྗེས་མ་གཉིས་ལ་བསྐྱར་
ཞིབ་འཁྱུག་ཙམ་བྱེད་རྒྱུ་དང༌། དེའི་རྗེས་ཀྱི་ས་བཅད་རྣམས་ལས་གཞི་ལ་འབྲེལ་བ་ཡོད་པར་བརྟེན་ཞིབ་ཀློག་བྱེད་རྒྱུ།
གལ་སྲིད་ཁྱེད་ལ་བརྗོད་གཞི་ཙམ་ཡང་མེད་པར་ཐོག་མར་འགོ་རྩོམ་གྱི་ཡོད་ན་ཡིད་སེམས་རྨོངས་པར་འགྱུར་སྲིད། འོན་
ཀྱང་ཁྱེད་ལ་འཆར་གཞི་ཞིག་ཡོད་པ་དང་གོམ་པ་རེ་རེ་བཞིན་སྤོས་པ་ཡིན་ན་འཛིན་སྐྱོང་བྱེད་ཐུབ།
གལ་སྲིད་གཞི་ནས་འགོ་རྩོམ་གྱི་ཡོད་ན་ལས་ཀ་དང་པོ་ནི་རྟོག་དཔྱོད་བྱེད་རིན་ཡོད་པའི་ཞིབ་འཇུག་གི་དྲི་བ་
ཞིག་འཚོལ་རྒྱུ་དང་། དེ་ལ་བརྟེན་ནས་ལན་བྱེད་རིན་ཡོད་པའི་ཞིབ་འཇུག་གི་གནས་ཤིག་ལ་ཁྲིད་རྒྱུ་དེ་རེད། འདི་ལ་གོམ་
པ་བཞི་སྤོ་དགོས་ཀྱི་ཡོད་པ་ཁག་ནི།
ཁྱད་ཆོས་ལྡན་པའི་བརྗོད་གཞི་བཙལ་བ་དང་དེའི་གནས་ཚུལ་རྣམས་རང་ཉིད་ལ་འཚམ་པའི་དུས་ཚོད་ཅིག་གི་ནང་
འབྲི་ཐུབ་དགོས་ཀྱི་ཡོད། དཔེར་ན་ཚན་རིག་སྐོར་གྱི་རྩོམ་ཡིག་ལྟ་བུར་མཚོན་ན་དེའི་ལོ་རྒྱུས་ཡོངས་སུ་རྫོགས་པའི་
སྐོར་མིན་པར། ཕྱི་ལོ་༡༦༧༥ ནས་༡༧༥༠ ལོའི་བར་གྱི་རྒྱལ་བོའི་ལྷན་ཚོགས་ཀྱི་(ཚན་རིག་པའི་ཚོགས་པ་ཞིག །) འགྲོ་
ལུགས་སྐོར་གྱི་རྩོམ་ཡིག་སྟེ། དེང་རབས་ཀྱི་ཚན་རིག་རྩོམ་ཡིག་འབྲི་མཁན་ནས་སྔོན་བྱོན་པ་ལྟ་བུ། ཡང་ན་དུས་
རབས་བཅུ་བདུན་པའི་འཁྲབ་སྟོན་ཁྲོད་ཀྱི་སྨན་པ་ཡོད་ཚད་ཀྱི་སྐོར་མིན་པར། མོ་ལིས་རེ་ཡིས་(ཟློས་གར་བ་ཞིག།) སྨན་
པ་རྣམས་ལ་འཕྱ་དམོད་བྱས་པའི་འཁྲབ་སྟོན་གྱི་ཐོག་མའི་ལེའུ་གསུམ་ལྟ་བུ་རེད།
དྲི་བ་རྣམས་ལ་དགའ་སྣང་མ་སླེབས་བར་དུ་བརྗོད་གཞི་དེ་ལ་དྲི་བ་ཡང་ཡང་གཏོང་དགོས། དཔེར་ན་རྒྱལ་བོའི་ལྷན་
ཚོགས་ཀྱི་རྩོམ་པ་པོ་རྣམས་ཀྱིས་རང་ཉིད་ཀྱི་བདེན་དཔང་རྣམས་ཁུངས་ལྡན་ཡིན་པ་ར་སྤྲོད་ཇི་ལྟར་བྱས་པ་ཡིན་
ནམ། ཡང་ན་སྒྱུ་རྩལ་བ་མོ་ལིས་རེ་ནས་ཅིའི་ཕྱིར་སྨན་པ་རྣམས་ལ་འཕྱ་དམོད་བྱས་པ་རེད་དམ་ལྟ་བུ།
ཀློག་མཁན་རྣམས་ནས་ཁྱེད་ཀྱི་བདེན་དཔང་རིགས་གང་འདྲ་ཞིག་ལ་བརྟེན་ལན་འདེབས་ལ་རོགས་རམ་བྱེད་པ་སེལ་
ཐབས་བྱེད་དགོས། ཁོང་ཚོས་གལ་གནད་ཆུང་བའི་གནས་ཚུལ་དང་བདེན་པ་རྣམས་ངོས་ལེན་བྱེད་ཀྱི་རེད་དམ། ཡང་
ན་ཁྱེད་ཀྱིས་གནས་ཚུལ་ཡོང་ཁུངས་གཙོ་བོ་ནས་སློབ་སྟོན་ཞུ་རྒྱུར་ཁོ་ཚོས་རེ་བ་རྒྱག་གི་རེད་དམ། ཁོ་ཚོས་གནས་
ཚུལ་འབོར་ཆེན་པོ་དང་གཞུང་འབྲེལ་གྱི་ལུང་འདྲེན། མིག་མཐོང་ལག་ཟིན་གྱི་རྟོག་ཞིབ་བཅས་ལ་རེ་བ་རྒྱག་གི་རེད་
དམ་སོགས་ཡིན།
ཁྱེད་ཀྱིས་འཚོལ་བའི་བདེན་དཔང་དེ་རྙེད་ཐུབ་མིན་སེལ་ཐབས་བྱེད་དགོས། ཁྱེད་ལ་ཡང་དག་པའི་བདེན་དཔང་རྙེད་
པའི་གོ་སྐབས་མེད་པའི་བརྗོད་གཞི་ཞིག་ཡིན་ན་དེ་ལ་ཞིབ་འཇུག་བྱེད་པའི་དགོས་པ་མེད།
དྲི་བ་ཁག་ལ་ལན་གང་ལེགས་རྒྱག་ཐུབ་པའི་རྒྱུ་ཆའི་གནས་བསྡུས་(དཔྱད་གཞིའི་རྒྱུ་ཆ།) ཡོད་བསམ་པའི་སྐབས་དེར། རང་
ཉིད་ཀྱི་གནད་དོན་ལ་སྒྲུབ་བྱེད་འགོད་པའི་ཆ་རྐྱེན་ཚང་ཡོང་གི་ཡོད། (ལེའུ་གསུམ་པར་གཟིགས།) རིམ་བཞིན་དེ་ལ་འཆར་གཞི་
དང་། ཟིན་བྲིས། བསྐྱར་ཞིབ་བཅས་བྱེད་དགོས། (ལེའུ་བཞི་པར་གཟིགས།)
འོན་ཀྱང་ཁྱེད་ཀྱིས་གསར་དུ་ཤེས་རྟོགས་ཡོང་བ་ཞིག་ལ། ང་ཚོས་གོ་རིམ་ལེགས་པོ་ཞིག་སྒྲིག་ནས་ཕུལ་ཡོད་
པའི་ལམ་ཁའི་ནང་ཁྱེད་རང་ཤར་སྐྱོད་བྱེད་མི་ཐུབ་པ་དེ་ཡིན། སེམས་ནང་རང་ཉིད་ལ་ཁུངས་སྐྱེལ་བྱེད་པའི་བདེན་དཔང་
ཆ་ཚང་ཞིག་རྙེད་པའི་སྔ་རོལ་དུ། རང་ཉིད་ཀྱིས་ཞིབ་འཇུག་གི་དྲི་བ་ཁག་ལ་ཚོད་ལྟའི་རང་བཞིན་གྱི་ལན་འདེབས་དགོས་
བསམ་གྱི་ཡོད། ཁྱེད་ལ་གཏོང་རིན་ཡོད་པའི་སྒྲུབ་བྱེད་ཅིག་ཡོད་བསམ་པའི་སྐབས། རང་ཉིད་ལ་ཡོང་ཁུངས་གསར་པ་
ནས་བདེན་དཔང་མ་འདྲ་བ་ཞིག་དགོས་པ་ཤེས་རྟོགས་ཡོང་གི་རེད། ཁྱེད་ཀྱིས་བརྗོད་གཞི་ལ་བཟོ་བཅོས་གཏོང་དགོས་པ་
ཡང་ཡོང་སྲིད། ཞིབ་འཇུག་བྱེད་པ་ནི་ལམ་རྟགས་གསལ་པོར་འཁོད་པའི་རྒྱུས་ཡོད་ཀྱི་ལམ་ཁ་ཞིག་གི་ནང་སྐོར་བསྐྱོད་
འཁྲབ་སྟོན་བྱེད་པ་ལྟ་བུའི་ལས་སླ་བོ་ཞིག་མིན། དེ་ནི་ནགས་ཚལ་སྟུག་པོའི་ཁྲོད་ཀྱི་ཀྱག་ཀྱོག་ཧ་ཅང་ཆེ་བའི་ལམ་ཕྲན་
ནང་འགྲོ་བ་ལྟ་བུ་དང༌། མཚམས་རེར་སྨུག་པ་འཐིབས་པ་ལྟ་བུ་ཡིན་པས་རང་ཉིད་ཀྱིས་དངོས་སུ་མ་མཐོང་བར་དུ་གང་
ཞིག་འཚོལ་གྱི་ཡོད་མེད་ངོས་འཛིན་གསལ་པོ་བྱེད་མི་ཐུབ། སྔོན་ཚུད་ནས་སེམས་ནང་ལམ་ཁ་ཀྱོག་ཀྱོག་ཡིན་པའི་གྲ་
སྒྲིག་ཡོད་ན་ལམ་ཁ་ཀྱོག་ཀྱོག་ཡིན་མིན་ལ་མ་བལྟོས་པར་གོམ་པ་རེ་རེ་སྤོས་ནས་ཁྱེད་རང་མདུན་ནས་མདུན་དུ་བསྐྱོད་
ཐུབ། (གཅིག་བྱས་ན་ལམ་ཁ་ཀྱོག་ཀྱོག་ལས་གཡོལ་ཐུབ་ཀྱང་སྲིད།)
བདེན་དཔང་གང་ཡིན་ནམ།
རང་ཉིད་ཁྱབ་ཁོངས་གང་ཡིན་མིན་ལ་མ་བལྟོས་པར། ཞིབ་འཇུག་པ་ཚོས་རང་ཉིད་ཀྱི་ཁས་ལེན་ལ་རྒྱབ་སྐྱོར་གྱི་ཆེད་
བདེན་དཔང་མང་པོ་ཞིག་བསྡུ་རུབ་བྱེད་ཀྱི་ཡོད། འོན་ཀྱང་ཁྱབ་ཚད་མི་འདྲ་བའི་ནང་ཡོད་པའི་ཞིབ་འཇུག་པ་རྣམས་ཀྱིས་
གནས་ཚུལ་དེ་ལ་མིང་འདོགས་མི་འདྲ་བ་བྱེད་ཀྱི་ཡོད། ང་ཚོས་དེ་ལ་རྒྱུ་ཆའི་གནས་བསྡུས་ཟེར། (DATA)ྋ རྒྱུ་ཆའི་གནས་
བསྡུས་ཟེར་བ་ནི། རང་བྱུང་དང་སྤྱི་ཚོགས་ཚན་རིག་པས་བསྡུ་རུབ་བྱེད་པའི་ཨང་གྲངས་གཅིག་པོར་གོ་དགོས་ཀྱི་མེད།
ཞིབ་འཇུག་གི་དྲི་བ་ལ་ལན་འདེབས་པར་སྐབས་དོན་ལ་འབྲེལ་ཡོད་ཀྱི་གནས་ཚུལ་“ཕྱི་རོལ་དུ་” གང་ཡོད་པ་ཚང་མར་
གོ་ཆོག །སྒྱུ་རྩལ་རིག་གནས་(སྤྱིར་ཤེས་བྱའི་གནས་ཀུན་དངོས་ཡོད་གནས་ལུགས་ཚན་རིག་དང་། དངོས་མེད་ལྟ་བའི་གནས་ལུགས་སྒྱུ་རྩལ་རིག་གནས་
གཉིས་སུ་ཕྱེ་བའི་ཕྱི་མའི་དོན།) ཀྱི་ཞིབ་འཇུག་པ་ཚོས་རྒྱུ་ཆའི་གནས་བསྡུས་ཟེར་བའི་ཐ་སྙད་བེད་སྤྱོད་གཏོང་བའི་ལུགས་སྲོལ་དེ་
ཙམ་མེད། འོན་ཀྱང་ཁོང་ཚོས་ཀྱང་དཔྱད་གཞི་རྣམས་ལུང་ཚིག་གི་རྣམ་པ་དང་ལོ་རྒྱུས་རང་བཞིན་གྱི་བདེན་པ་སོགས་
བསྡུ་རུབ་བྱེད་ཀྱི་ཡོད། ཞིབ་འཇུག་གི་དྲི་བར་ལན་འདེབས་ཆེད་བེད་སྤྱོད་མ་བཏང་བར་དུ་རྒྱུ་ཆའི་གནས་བསྡུས་རྣམས་
ལ་འགུལ་སྐྱོད་ཀྱི་ནུས་པ་མི་ལྡན། བེད་སྤྱོད་བཏང་བའི་སྐབས་དེར་རྒྱུ་ཆའི་གནས་བསྡུས་ནི་བདེན་དཔང་དུ་གྱུར་པ་རེད།
རང་ཉིད་ཀྱིས་བདེན་དཔང་དུ་བེད་སྤྱོད་གཏོང་ཐུབ་པའི་རྒྱུ་ཆའི་གནས་བསྡུས་མང་པོ་ཞིག་མེད་པ་ཡིན་ན་རྒྱུ་ཆ་བསྡུ་རུབ་
ལྡང་ངེས་ཤིག་བྱས་མེད་པའི་རྟགས་རེད། (ཞོར་འཕྲོས། རྒྱུ་ཆའི་གནས་བསྡུས་ཟེར་བ་ནི་མང་ཚིག་ཡིན་པས་ན་དཔྱད་
གཞིའི་རྒྱུ་ཆ་རྐང་གཅིག་ནི་གཞི་འཛིན་ས་གཅིག་མ་གཏོགས་ཆགས་ཀྱི་མེད།)
རྩོམ་འབྲིའི་བརྒྱུད་རིམ་ཁྲོད་ཡི་གེ་མང་པོ་ཞིག་འབྲི་དགོས་པའི་སེམས་ཐག་གཅོད་དགོས། དེ་དག་ཁྲོད་ཀྱི་མང་
ཆེ་ཤོས་ནི་འཆར་ཅན་གྱི་ཟིན་བྲིས་འདེབས་རྒྱུ་དེ་ཡིན་མོད། ཁྱེད་ཀྱིས་ངེས་པར་དུ་རང་སྐྱོན་བརྟགས་པའི་སྒོ་ནས་འབྲི་
དགོས་པ་དེ་ཡང་ཤེས་རྟོགས་ཡོང་ཆེད་ཡིན་པས་ན་སྤྱི་ཁོག་འབྲི་བ་དང་། གནས་ཚུལ་ཡོང་ཁུངས་ལ་མོས་མཐུན་མི་བྱེད་
ན་དེའི་རྒྱུ་མཚན་ལ་འགྲེལ་བཤད་རྒྱག་པ། ངོ་བོ་ཐ་དད་ཡིན་པའི་བདེན་པའི་གནས་ཚུལ་རྣམས་འབྲེལ་བ་མཐུད་པའི་ཆེད་
དཔེ་མཚོན་རེའུ་མིག་བཟོ་བ། གནས་ཚུལ་ཡོང་ཁུངས་ཀྱི་སྙིང་པོ་བསྡུ་བ། གནས་བབ་བམ་བསམ་བློའི་འཁྱེར་སོ། སྲོལ་
རྒྱུན་ནམ་རང་ལུགས། ཐ་ན་ངེས་མེད་ཐོལ་བྱུང་གི་བསམ་ཚུལ་རྣམས་ཀྱང་ཡིག་ཐོག་ཏུ་འགོད་དགོས། ཞིབ་འཇུག་པ་མང་
པོ་ཞིག་གིས་ནམ་རྒྱུན་འབྲི་དེབ་ཞིག་ཉར་ནས་དེའི་ནང་གློ་བུར་གྱི་ཚོར་བ་དང་། འཆར་སྒོ་གསར་པ། སྐབས་བསྟུན་གྱི་
བསམ་བློ། གནད་དོན་སོགས་འགོད་པར་ཕན་ཐོགས་ཡོད་པ་ཞིག་ཏུ་མཐོང་གི་ཡོད། མཐའ་མའི་ཟིན་བྲིས་ནང་གསར་རྙེད་
དང་ཤེས་རྟོགས་ཆེད་རྩོམ་ཡིག་འབྲི་ཐབས་འདི་ལྟར་མི་བྱེད་པ་ཡོང་སྲིད། འོན་ཀྱང་ཁྱེད་ཀྱིས་ཉིན་ལྟར་རྩོམ་ཡིག་འབྲི་བའི་
སྐབས་སུ་ཞིབ་བརྟག་སྐྱོན་འཛུགས་དང་རང་ཉིད་ཀྱི་ལུང་ཁུངས་ཤེས་རྟོགས་ཡོང་བ་བཅས་སེམས་ཤུགས་བསྐྱེད་ན་དུས་
ཚོད་ལ་སླེབས་དུས་གྲུབ་འབྲས་གཟེངས་སུ་ཐོན་པའི་སྒོ་ནས་ཟིན་བྲིས་རྒྱག་ཐུབ།
མྱུར་ཐབས།རྩོམ་འབྲིའི་ཚོགས་ཆུང་གསར་འཛུགས་བྱེད་པ།
གཙུག་ལག་སློབ་གླིང་གི་ཞིབ་འཇུག་སྐབས་སུ་སྐྱོན་ཆ་ཞིག་ཡོད་པ་ནི་ཁེར་རྐྱང་གི་རྣམ་པ་དེ་ཡིན། ཚོགས་ཆུང་གི་ལས་
འཆར་ཡིན་ན་མ་གཏོགས་དུས་ཚོད་མང་ཆེ་བར་ཁྱེད་རང་གཅིག་པོས་འབྲི་ཀློག་བྱེད་དགོས་ཀྱི་ཡོད། འོན་ཀྱང་དེ་ལྟར་
བསྒྲུབ་དགོས་པའི་ངེས་པ་མེད། ཁྱེད་ལ་སློབ་སྟོན་པའམ་སློབ་ཁྲིད་བྱེད་མཁན་ལས་ད་དུང་མི་གཞན་ཞིག་བཙལ་ཏེ་ལས་
འཆར་གྱི་འཕེལ་རིམ་གནས་ཚུལ་ལ་གོ་བསྡུར་དང་། ཟིན་བྲིས་ཁག་ལ་བསྐྱར་ཞིབ། ཐ་ན་རྩོམ་ཡིག་ག་ཚོད་ཅིག་བྲིས་ཡོད་
མེད་འདྲི་བརྩད་བྱེད་མཁན་ཞིག་ཀྱང་ངེས་པར་དུ་དགོས། དེ་ནི་གཤིས་རྒྱུད་བཟང་བའི་གྲོགས་པོ་ཞིག་ཡིན་ཆོག །དེ་བས་
ཀྱང་ལེགས་པ་ནི་གལ་སྲིད་རྩོམ་པ་པོ་ཞིག་ཡིན་ན་ཕན་ཚུན་གྱི་བསམ་བློ་དང་ཟིན་བྲིས་སྐོར་ལ་འགྲེལ་བཤད་རྒྱག་རེས་བྱས་ཆོག །
མི་བཞི་ལྔ་ཡིས་གྲུབ་པའི་ཚོགས་ཆུང་ཞིག་བཙུགས་ནས་མཉམ་འཛོམས་སྐབས་འཆར་གཞིའི་ཐོག་ཕན་ཚུན་གྱི་
རྩོམ་ཡིག་ཀློག་རེས་དང་བགྲོ་གླེང་བྱེད་རྒྱུ་དེ་ཡག་ཤོས་རེད། དང་ཐོག་འདུ་འཛོམས་ཀྱི་སྐབས་སུ་སོ་སོའི་རྩོམ་ཡིག་གི་
སྙིང་དོན་ཚིག་གྲུབ་ཁག་གསུམ་གྱིས་གྲུབ་པ་ཞིག་ནས་འགོ་འཛུགས་བྱེད་དགོས། ངས་ལས་འཆར་ཀ་པའི་ཐོག་ལ་འབད་
བརྩོན་བྱེད་དོན་ནི། ཁ་པའི་སྐོར་རྙེད་རྒྱུའི་ཆེད་ཡིན་པ་དང་། ཁ་པ་རྙེད་པ་ཡིན་ན་ང་པའི་སྐོར་མང་ཙམ་ཤེས་རྟོགས་བྱེད་
ཐུབ་ཀྱི་འདུག་ཟེར་བ་ལྟ་བུ་རེད། (རྒྱས་པར་ཤེས་འདོད་ན་༣་༤ ལ་གཟིགས།) ལས་འཆར་ཡར་རྒྱས་ལ་ཕྱིན་པ་དང་ཆབས་ཅིག་ལ༴
འཆར་གྱི་སྙིང་པོ་མདོར་བསྡུས་ཤིག་བཟོ་དགོས་པ་དེ་ཡང་འདུ་འཛོམས་ལ་འགྲོ་ཞོར་ལས་འཆར་གྱི་སྙིང་དོན་བཤད་ཐུབ་
པའི་སྒྲུང་“ཡར་འདེགས་ཀྱི་ནུས་པ་ལྡན་པའི་སྒྲུང་” ཞིག་དགོས་ཀྱི་ཡོད། དེའི་ནང་ཞིབ་འཇུག་གི་དྲི་བ་དང་། དེ་ལ་རང་
ཉིད་ཀྱིས་ཚོད་དཔག་བྱས་པའི་དྲིས་ལན་ཡག་ཤོས། ད་དུང་དེ་དག་ལ་རྒྱབ་རྟེན་བྱེད་པའི་བདེན་དཔང་གི་རིགས་དགོས་ཀྱི་
ཡོད། ཚོགས་ཆུང་དེ་ནས་ཀྱང་ཁྱེད་ཀྱི་དྲི་བ་དང་། ལན་འདེབས། བསམ་ཚུལ་བཅས་མཇུག་སྐྱོང་བྱེད་ཐུབ།
རང་ཉིད་ཀྱི་སྒྲུང་གཅིག་པོའི་ཐོག་གླེང་མོལ་བྱས་ནས་མི་སྡོད་པར་རང་ཉིད་ཀྱི་ཀློག་པ་པོའི་སྐོར་ལ་ཡང་གླེང་མོལ་
བྱེད་དགོས། ཁོང་ཚོས་(ཀློག་པ་པོས་) ཅིའི་ཕྱིར་ཁྱེད་ཀྱི་དྲི་བ་ལ་དོ་སྣང་བྱེད་དགོས་པ་རེད་དམ། ཁོང་ཚོས་ཁྱེད་ཀྱི་སྒྲུབ་
བྱེད་ལ་རྣམ་འགྱུར་གང་འདྲ་ཞིག་སྟོན་གྱི་ཡིན་ནམ། ཁོང་ཚོས་ཁྱེད་ཀྱི་བདེན་དཔང་ལ་ཡིད་ཆེས་བྱེད་དམ། ཁོང་ཚོའི་
སེམས་ནང་བདེན་དཔང་གཞན་པ་དེ་འདྲ་ཡོད་དམ། དྲི་བ་འདི་དག་གིས་ཀློག་པ་པོའི་རེ་འདོད་དང་མཐུན་པའི་སྒྲུབ་བྱེད་གྲ་
སྒྲིག་བྱེད་པར་ཕན་ངེས་ཡིན། ཚོགས་ཆུང་དེ་ནི་རང་ཉིད་འདམ་རྫབ་ནང་ལྷུང་ཡོད་པའི་སྐབས་སུ་ཀླད་པ་དཀྲུག་རོགས་
བྱེད་པ་དང་། ཚོགས་མི་རྣམས་ཀྱིས་ཕན་ཚུན་གྱི་འཆར་ཟིན་དང་། ཟིན་བྲིས་ཀློག་རེས་བྱས་ཏེ་ཀློག་པ་པོ་ཚོས་རྣམ་འགྱུར་
ག་རེ་སྟོན་སྲིད་མིན་གྱི་ཚོད་དཔག་ཀྱང་བྱེད་ཐུབ། ཚོགས་མི་གཞན་གྱིས་ཁྱེད་ཀྱི་ཟིན་བྲིས་ལ་གནད་དོན་ཡོད་པར་མཐོང་
ན་ཀློག་པ་པོ་ཚོས་ཀྱང་དེ་ལྟར་མཐོང་གི་རེད། འོན་ཀྱང་རྩོམ་པ་པོ་མང་ཆེ་བའི་སེམས་ནང་རྩོམ་འབྲིའི་ཚོགས་ཆུང་ནི་རང་
ཉིད་སྒྲིག་ལམ་ཞིག་གི་འོག་འཇུག་པར་རིན་ཐང་ཆེ་ཤོས་དེ་ཡིན་པར་འདོད། གང་ཡིན་ཟེར་ན་རང་ཉིད་ཀྱིས་ངེས་པར་དུ་
གཞན་ལ་སྙན་སེང་འབུལ་དགོས་བྱུང་བ་ཡིན་ན་ལས་དོན་རྣམས་དུས་ཐོག་ཏུ་བསྒྲུབ་རྒྱུ་ཡིན་པས་སོ།།
རྩོམ་བྲིས་ཚོགས་ཆུང་འཛུགས་པ་ནི་བསླབ་པ་མཐར་སོན་དང་རིགས་གཅིག་རྐང་འཛིན་གྱི་རྩོམ་ཡིག་འབྲི་
མཁན་ཁྲོད་འཆར་ཅན་ཡིན། འོན་ཀྱང་འཛིན་གྲྭའི་ནང་གི་རྩོམ་ཡིག་འབྲི་བའི་ཐད་སྒྲིག་ལམ་མ་འདྲ་བ་ཡོད། དགེ་རྒན་ཁ་
ཅིག་གིས་ཚོགས་ཆུང་ངམ་ལས་རོགས་གོ་སྒྲིག་བྱེད་པ་ནི། འོས་བབ་ཡོད་མེད་ལ་མ་ལྟོས་པར་ཕན་ཐོགས་ཤིག་ཡོད་པ་
གཟིགས་ཀྱི་ཡོད་པར་བརྟེན། ཐོག་མར་སློབ་སྟོན་གནང་མཁན་གྱིས་ཆོག་མཆན་ག་རེ་གནང་གི་ཡོད་མེད་གསལ་པོར་བཟོ་དགོས།
ས་བཅད་གསུམ་པ། བརྗོད་གཞི་ནས་དྲི་བའི་བར།
ས་བཅད་འདིའི་ནང་ཤེས་འདོད་པ་ནས་བརྗོད་གཞི་ཞིག་འཚོལ་རྒྱུ་དང་། དེ་དག་སྟངས་འཛིན་བྱེད་ཐུབ་པའི་ཁྱབ་ཚད་ཞིབ་
བསྡུར་བྱེད་པ། དེ་ནས་གནད་དོན་འབྱུང་རྩའི་སྐོར་ལ་དྲི་བ་བཏང་ནས་རང་ཉིད་ཀྱི་ཞིབ་འཇུག་ལ་ལམ་སྟོན་བྱེད་པའི་སྐོར་
བགྲོ་གླེང་བྱས་ཡོད། གལ་སྲིད་ཁྱེད་རང་ཉམས་མྱོང་ལྡན་པའི་ཞིབ་འཇུག་པའམ་བསྒྲུབ་བྱའི་བརྗོད་གཞི་གང་ཡིན་པ་ཤེས་
མཁན་ཞིག་ཡིན་ན་ས་བཅད་བཞི་པར་མཆོང་ན་ཡང་འགྲིག །གལ་སྲིད་ལས་འཆར་ཐོག་མ་དེ་འགོ་འཛུགས་བྱེད་ཀྱི་ཡོད་
ན་ས་བཅད་འདི་ཁྱེད་ལ་ཕན་ཐོགས་ཆེན་པོ་ཡོད།
ཁྱེད་རང་གསར་ཞུགས་ཞིབ་འཇུག་པ་ཞིག་ཡིན་ན་རང་དབང་གི་སྒོ་ནས་སོ་སོའི་བརྗོད་གཞི་འདེམ་རྒྱུ་ནི་དངངས་འཚབ་
སྐྱེ་བའི་གཞི་ཞིག་ཡིན་སྲིད། གང་ནས་འགོ་འཛུགས་སམ། བརྗོད་གཞིའི་ལེགས་ཉེས་ཇི་ལྟར་འབྱེད་དགོས་སམ་ལྟ་བུ་རེད།
ཉམས་མྱོང་མི་ལྡན་པའི་ཞིབ་འཇུག་པ་ཚོར་དམིགས་བསལ་རེ་དོགས་མ་ཆོད་པ་ཞིག་ཡོང་གི་ཡོད་པ་ནི། བརྗོད་གཞིའི་
དེའི་སྐོར་ལ་རང་ཉིད་ཀྱིས་གནས་ཚུལ་ལྡང་ངེས་ཤིག་རྙེད་རྒྱུ་དང་དེའི་སྐོར་ངས་རྩོམ་ཡིག་འབྲི་ཐུབ་བམ་བསམ་པ་དེ་རེད།
ཧང་སང་དགོས་པ་ཞིག་ལ་ནམ་རྒྱུན་ཁོ་ཚོས་གནས་ཚུལ་མང་པོ་ཞིག་བསྡུ་རུབ་བྱས་པ་ལས་མང་ཆེ་བ་ནི་བེད་སྤྱོད་དེ་
ཙམ་མེད། ཁོང་ཚོས་དེ་ལྟར་བྱེད་པ་ནི་བརྗོད་གཞིའི་ཐོག་དམིགས་པ་གཏོད་མ་ཐུབ་པའི་སྐྱོན་རེད། དམིགས་པ་གཅིག་ཏུ་
གཏོད་མ་ཐུབ་པ་ཡིན་ན་ཀློག་པ་པོ་ཚོའི་མདུན་དུ་བསྡུ་རུབ་བྱས་པའི་བདེན་དཔང་ཚང་མ་ངེས་མེད་ཐོལ་བྱུང་གི་ས་སྤུངས་
ཤིག་དང་ཁྱད་པར་ཆེན་པོ་མེད། ཞིབ་འཇུག་གི་ལས་འཆར་ཞིག་འགོ་འཛུགས་བྱེད་དུས་ངེས་པར་དུ་བརྗོད་གཞི་དང་
བརྗོད་བྱའི་ཁྱད་པར་འབྱེད་དགོས། བརྗོད་བྱ་ནི་གནམ་གཤིས་འགྱུར་ལྡོག་ལྟ་བུའི་ཤེས་བྱ་རྒྱ་ཆེན་པོ་ཞིག་ཡིན་པ་དང་།
བརྗོད་གཞི་ནི་ཤེས་བྱ་དེའི་ཁྱབ་ཁོངས་ཀྱི་དམིགས་བསལ་གྱི་དོ་སྣང་བྱེད་ས་སྟེ། དཔེར་ན་གནམ་གཤིས་འགྱུར་ལྡོག་གི་
རྐྱེན་པས་བྱ་ཚོགས་གནས་སྤོས་ལ་འགྱུར་ལྡོག་གང་ཞིག་ཡོང་གི་ཡོད་མེད་ལྟ་བུ་རེད། གང་ལྟར་ཡང་། བརྗོད་གཞི་ཞིག་
རྙེད་རྒྱུ་ནི་རང་ཉིད་ཀྱི་བརྗོད་བྱའི་རྒྱ་ཁྱོན་ཇེ་ཆུང་དུ་བཏང་བ་ལྟ་བུའི་སྟབས་བདེ་བོ་ཞིག་ག་ལ་ཡིན། བརྗོད་གཞི་ནི་བརྗོད་བྱ་
ཞིག་ལ་འཇུག་པའི་ཐབས་ལམ་ཞིག་སྟེ། བརྗོད་གཞི་ཡིས་དྲི་བ་ཞིག་ལ་ལན་འདེབས་བྱས་ཏེ་ཀློག་པ་པོ་ཚོར་འཕྲད་པའི་
གནད་དོན་ཞིག་ཐག་གཅོད་རྒྱུ་དེ་རེད།
ཞིབ་འཇུག་གི་ཁྱབ་ཁོངས་ཚང་མའི་ནང་གི་དྲི་བ་ཁ་ཤས་ནི། ཡོངས་ཁྱབ་ཏུ་རྩོད་པ་དང་བརྟག་དཔྱད་གནང་གི་
ཡོད་པ་སྟེ། དཔེར་ན་གཟུགས་བྱད་ཀྱི་བག་ཚའི་རྣམ་འགྱུར་དང་ཡིད་དབང་འགུག་པའི་རྣམ་འགྱུར་རྣམས་སྦྱངས་པ་རེད་
དམ་རིགས་རྒྱུད་ཀྱིས་ཡིན་ནམ་ཟེར་བ་ལྟ་བུའི་དྲི་བ་རེད། འོན་ཀྱང་དྲི་བ་ཁག་ཅིག་ནི་ཞིབ་འཇུག་པ་ཁོ་ནར་སྤྲོ་སྣང་བསྐྱེད་
དུ་འཇུག་གི་ཡོད། དཔེར་ན་ཞི་མིས་ཅིའི་ཕྱིར་གདོང་བ་ང་ཚོའི་ཐོག་ཕུར་ཕུར་གཏོང་གི་ཡོད་དམ། ཁོ་ཧྥེ་ས་གདན་ཐོག་བྱོ་
བ་ཡིན་ན་སྐམ་ཚར་དུས་ཅིའི་ཕྱིར་ཨ་ལོང་ལྟ་བུའི་ཤུལ་རྗེས་ཡོད་པ་ཡིན་ནམ། དེ་ལྟ་བུའི་ཡིད་དབང་འཕྲོག་ནུས་པའི་དྲི་བ་
ཆེན་པོ་མེད་བཞིན་དུ་ཞིབ་འཇུག་མང་པོ་ཞིག་འདི་ལྟར་འགོ་རྩོམ་གྱི་ཡོད། འོན་ཀྱང་དྲི་བ་ཆུང་ཆུང་ཞིག་གིས་སེམས་ནང་
ཟ་འཕྲུག་སློང་བའི་གནས་ཚུལ་ཞིག་ལ་ཞིབ་འཇུག་པ་ཁེར་རྐྱང་ཞིག་གིས་སྦར་ཤད་རྒྱག་གི་རེད། གལ་སྲིད་ཁྱེད་རང་ཟ་
འཕྲུག་ལངས་པ་ཡིན་ན་སྦར་ཤད་རྒྱག་འགོ་རྩོམས་ཤིག །འོན་ཀྱང་དྲི་བར་ལན་འདེབས་བྱས་པ་དེས་ཞིབ་འཇུག་གི་སྡེ་
ཁག་ཞིག་དང་། ཐ་ན་མི་མང་གི་དཀའ་ངལ་སེལ་ནས་ཁོ་ཚོའི་འཚོ་གནས་ལ་འགྱུར་བ་ཆེན་པོ་གཏོང་གི་ཡོད་མེད་ཀྱི་ཐག་
གཅོད་ཅིག་ངེས་པར་དུ་བྱེད་དགོས་པ་ཡིན།
དྲི་བའམ་གནད་དོན།
ང་ཚོས་དྲི་བ་དང་གནད་དོན་ཟེར་བའི་ཚིག་འདི་གཉིས་ཕན་ཚུན་བརྗེ་རེས་ཀྱི་ཚུལ་དུ་བེད་སྤྱོད་བཏང་ཡོད་པ་ཁྱེད་ཀྱིས་དོ་
སྣང་བྱུང་ཡོད་ངེས། འོན་ཀྱང་དེ་གཉིས་ལ་འདྲ་མཚུངས་ཀྱི་རང་བཞིན་དེ་ཙམ་མེད། དྲི་བ་ཁ་ཤས་ཀྱིས་གནད་དོན་གཞན་
པ་བསླང་ཡོང་བ་དང་། ཁ་ཤས་ཀྱིས་དེ་ལྟར་བྱེད་ཀྱི་མེད། དྲི་བ་ཡིས་གནད་དོན་ཞིག་བསླང་ཡོང་གི་ཡོད་པ་ནི། གལ་སྲིད་
དྲི་བ་དེ་ལ་ལན་འདེབས་རྒྱུ་ལས་ཀྱང་གལ་ཆེ་བའི་དོན་དག་ཅིག་ང་ཚོར་ཤེས་མ་ཐུབ་པ་དེ་རེད། དཔེར་ན་རྡུལ་ཕྲ་རབ་ཀྱི་
མཐར་ཐུག་ཡོད་མེད་ང་ཚོས་ལན་འདེབས་མ་ཐུབ་པ་ཡིན་ན་དངོས་ཁམས་རིག་པའི་ངོ་བོའམ་རང་བཞིན་ལྟ་བུའི་གལ་ཆེ་
བའི་གནས་ཚུལ་ཅིག་ང་ཚོས་ཤེས་ཐུབ་ཀྱི་མེད། ཕྱོགས་གཞན་ཞིག་ནས་བཤད་ན་ལན་མ་བཏབ་པ་ལ་བརྟེན་ནས་མཐོང་
གསལ་ཀྱི་མཇུག་འབྲས་མེད་པ་ཡིན་ན་དྲི་བ་ཡིས་གནད་དོན་བསླང་གི་མེད། དཔེར་ན་སྲིད་འཛིན་ལིན་ཁེན་གྱི་མཐེ་བོང་
ཁོང་གི་སྣ་ཁུང་ལས་རིང་བ་ཡོད་མེད་ལྟ་བུ་རེད། ཉུང་མཐར་ཡང་ད་ལྟའི་གནས་སྐབས་སུ་ང་ཚོས་དེ་ཤེས་རྟོགས་བྱུང་བ་
ལས་ཅི་ཞིག་ཐོབ་ཀྱི་ཡོད་པ་བསམ་བློ་འཁོར་གྱི་མེད།
ད་ལྟ་གནད་དོན་ཟེར་བའི་ཚིག་འདི་རང་ངོས་ནས་དཀའ་རྙོག་ཞིག་རེད། སྤྱིར་བཏང་གནད་དོན་གྱི་ནང་དོན་ནི་
རྙོག་གྲ་ལ་གོ་དགོས་ཀྱང་ཞིབ་འཇུག་པའི་སྡེ་ཁག་ལ་མཚོན་ན་དེའི་ནང་དོན་ནི་དམིགས་བསལ་བ་ཞིག་ཡིན་པར་བརྟེན།
ས་བཅད་རྗེས་མ་ཡོངས་རྫོགས་དེའི་སྐོར་ལ་བྲིས་ཡོད། འོན་ཀྱང་ཞིབ་འཇུག་གི་གནད་དོན་ཁག་ལ་སྒྲོམ་གཞི་མ་བཟོས་
གོང་སྒྲོམ་གཞིའི་སར་སླེབས་ཐབས་སུ་བརྗོད་གཞི་ཞིག་འཚོལ་དགོས། དེ་བས་འདི་ནས་འགོ་བཙུགས་སྟེ་བརྗོད་གཞི་ཞིག་
འཚོལ་བར་བྱ།
༣་༡ ཤེས་འདོད་པ་ནས་བརྗོད་གཞི་འདེམས་པའི་བར།
ང་ཚོ་མང་ཆེ་བར་ཤེས་འདོད་པའི་གནས་ཚུལ་མང་ཐག་ཆོད་ཅིག་ཡོད། འོན་ཀྱང་གསར་ཞུགས་པ་ཚོས་ནམ་རྒྱུན་རང་ཉིད་
ཀྱི་ཤེས་འདོད་པའི་ཁྲོད་ནས་དམིགས་པ་གཅིག་ཏུ་གཏད་དེ་དོན་སྙིང་ལྡན་པའི་ཞིབ་འཇུག་གི་ལས་འཆར་ཞིག་རྙེད་རྒྱུ་ནི་
ཧ་ཅང་དཀའ། ལས་འཆར་ཞིག་སྒྲུབ་པར་རང་ཉིད་ལ་ཤེས་ཚད་ལྡང་ངེས་ཤིག་མེད་བསམ་གྱི་ཡོད། འོན་ཀྱང་ཞིབ་འཇུག་
གི་བརྗོད་གཞི་ནི་རང་ཉིད་ཀྱི་ཤེས་འདོད་པའི་གནད་དོན་ཞིག་གི་ཐོག་དམིགས་སུ་བཀར་ནས་རང་ཉིད་ལ་གནད་དོན་དེའི་
ཐོག་ཆ་རྒྱུས་ཡོད་པའམ་མཁས་པ་ཞིག་ཏུ་འགྱུར་རྒྱུ་དེ་ཡིན་བསམ་པ་རེད། ནང་དོན་ནི་ཁྱེད་ཀྱིས་གནད་དོན་དེའི་སྐོར་མང་
པོ་ཞིག་ཤེས་ཚར་ཡོད་པ་དང་། ཡང་ན་དགེ་རྒན་རྣམ་པ་ཚུད་པའི་མི་གཞན་རྣམས་ལས་ཀྱང་ཁྱེད་ཀྱིས་མང་བ་ཤེས་
དགོས་པའི་དོན་དག་མ་རེད། ད་ལྟ་རང་ཉིད་ཀྱིས་ཤེས་ཚར་བ་དེ་ལས་མང་ཙམ་ཤེས་འདོད་པ་དེ་རེད།
གལ་སྲིད་ཁྱེད་ཀྱིས་བརྗོད་གཞི་གང་རུང་ཞིག་གི་ཐོག་ལས་ཀ་བྱེད་ཐུབ་ཀྱི་ཡོད་ན་ང་ཚོས་འདིར་བསྐྱར་ཟློས་
ཡང་ཟློས་བྱས་པ་ཙམ་མ་འདས། རང་ཉིད་ནས་ཤེས་འདོད་ཆེ་ཤོས་ཤིག་ནས་འགོ་འཛུགས་དགོས། ལས་དོན་གྱི་སྤུས་
ཚད་ལ་དགོས་པ་ནི་རང་ཉིད་ཀྱི་དམ་བཅའ་བརྟན་པོ་ལས་ལྷག་པའི་མཐུན་རྐྱེན་གཞན་ཞིག་མེད། འོན་ཀྱང་རང་ཉིད་ལ་དྲི་
བ་འདི་དག་ངེས་པར་དུ་གཏོང་དགོས། ངས་བརྗོད་གཞི་དེ་ཤེས་འདོད་བྱེད་པའི་རྒྱུ་མཚན་གང་ཡིན་ནམ། མི་གཞན་གྱིས་
དེ་ཤེས་འདོད་བྱེད་ཀྱི་ཡོད་དམ་ལྟ་བུ་རེད།
༣་༡་༡ རྩོམ་འབྲིའི་བརྒྱུད་རིམ་ཁྲོད་བརྗོད་གཞི་འཚོལ་བ།
རང་ཉིད་ནས་གནད་དོན་གང་ཞིག་གི་སྐོར་བརྩད་ཞིབ་དང་གསར་དུ་ཤེས་འདོད་པ་རྣམས་ཐོ་འགོད་བྱེད་པ་ནས་འགོ་རྩོམ་
དགོས། དགེ་རྒན་སུ་རུང་ཞིག་དགའ་རུ་འཇུག་པ་དང་། རང་ཉིད་དོ་སྣང་ཅན་གྱི་སློབ་ཕྲུག་ཡིན་པའི་ཕྱིའི་རྣམ་པ་སྟོན་རྒྱུ་
དེས་རང་ཉིད་ལ་ཚད་བཀག་མ་བཟོ། རང་ཉིད་ཀྱི་བསམ་བློའི་གཙང་པོ་བཞུར་དུ་འཇུག་དགོས། གཙང་པོ་དྲག་ཏུ་རྒྱུགས་
པའི་ཆེད། གྲོགས་པོ་དང་། འཛིན་གྲོགས་རྣམ་པ། ཐ་ན་རང་ཉིད་ཀྱི་དགེ་རྒན་ལ་ཁོང་རྣམ་པས་བརྗོད་གཞི་གང་འདྲ་ཞིག་གི་
སྐོར་ཤེས་འདོད་གནང་གི་ཡོད་མེད་སྐད་ཆ་འདྲི་བ་དང་། གལ་སྲིད་བརྗོད་གཞི་ཡག་པོ་ཞིག་སེམས་ནང་ལ་མ་སླེབས་པ་
ཡིན་ན་ས་བཅད་འདིའི་མཇུག་གི་མྱུར་ཐབས་ནས་སློབ་སྟོན་ཞུ་དགོས།
རང་ཉིད་ལ་བརྗོད་གཞི་ཁག་ཅིག་གི་ཐོ་གཞུང་ཡོད་པའི་དུས་སྐབས་སུ། དེའི་ཁྲོད་ཀྱི་རང་ཉིད་ནས་ཤེས་འདོད་ཆེ་
ཤོས་ཀྱི་བརྗོད་གཞི་གཅིག་གཉིས་ཙམ་བདམས་པ་དང་། དེ་ཚོར་ཞིབ་འཇུག་བྱེད་རིན་ཡོད་མེད་བརྩད་ཞིབ་བྱེད་རྒྱུ།
ལྟར་བྱེད་པ་ལ།
དཔེ་མཛོད་ཁང་དུ། སྤྱིར་བཏང་གི་ལམ་སྟོན། དཔེར་ན་“སེ་ཁུའེ་ཞིབ་འཇུག་གི་” (cQ Research) ཁྲོད་རང་ཉིད་ཀྱི་
བརྗོད་གཞིའི་སྐོར་འཚོལ་བ་དང་ལམ་སྟོན་གྱི་ནང་གསེས་དཀར་ཆག་ལ་མིག་ཤར་རྒྱག་དགོས། ཡང་ན་དྲ་ལམ་གྱི་
རིག་མཛོད་ཞིབ་བཤེར་མ་ལག་(ACADEMIC SEARCH PREMIER) ལྟ་བུའི་ནང་རང་ཉིད་ཀྱི་བརྗོད་གཞི་འཚོལ་ཞིབ།
གལ་སྲིད་རང་ཉིད་ལ་དམིགས་པ་གཏད་སའི་བརྗོད་གཞི་དེ་འདྲ་ཡོད་པ་ཡིན་ན་རིགས་གཅིག་རྐང་འཛིན་གྱི་ལམ་
སྟོན། དཔེར་ན་རྒྱལ་སྤྱིའི་བུད་མེད་ཀྱི་ཞིབ་འཇུག་ལྟ་བུ་རིགས་གཅིག་རྐང་འཛིན་ལྟར་སྒྲུབ་ཆོག །དཔེ་མཛོད་ཁང་ཁ་
ཤས་ནང་དུ་སྤྱིར་བཏང་དང་ཆེད་ལས་ལམ་སྟོན་དཔེ་དེབ་རྣམས་དཔེ་སྒྲོམ་དུ་ཉར་གྱི་ཡོད་མོད། ད་ལྟ་མང་ཆེ་བ་ཁོ་ཚོ་
དང་རིགས་འདྲ་བའི་བརྒྱུད་ལམ་གྱི་དྲ་ཐོག་ནས་མངགས་ཉོ་བྱེད་དགོས་ཀྱི་ཡོད། འོན་ཀྱང་ཁོ་ཚོ་མང་ཆེ་བས་དཀར་
ཆག་ལ་མིག་ཤར་རྒྱག་འཇུག་གི་མེད། (དཔྱད་གཞིའི་རྒྱུ་ཆའི་སྐོར་ང་ཚོས་ས་བཅད་ལྔ་པའི་ནང་གྲོས་བསྡུར་བྱས་
ཡོད་པ་དང་། ལྷན་ཐབས་ཀྱི་ནང་ཁ་ཤས་འཁོད་ཡོད།)
• དྲ་རྒྱ་གུ་གལ་ནང་(GOOGLE) རང་ཉིད་ཀྱི་བརྗོད་གཞིའི་སྐོར་འཚོལ་དགོས། འོན་ཀྱང་དབྱེ་བ་མེད་པའམ་བྱུང་རྒྱལ་དུ་
མ་འཚོལ། དང་པོ་དྲ་རྒྱ་ཡིན་ན་ཡང་། གནས་ཚུལ་ཡོང་ཁུངས་དཔེ་མཛོད་ཁང་ནས་རྙེད་ཐུབ་པའི་རིགས་ཀྱི་དྲ་ལྗོངས་
(WEBSITEs) དཔེར་ན་དྲ་ཐོག་གི་འཛམ་གླིང་ཤེས་བྱ་ཀུན་བཏུས་(ENCYCLOPEDIAS) ཀུན་ཁྱབ་ཚིག་མཛོད་ལྟ་བུ་དང་།
དང་པོ་ཐོ་གཞུང་ནས་རང་ཉིད་ཀྱི་བརྗོད་གཞི་སྤྱིར་བཏང་བའི་སྐོར་ཀློག་པ་དང་། དེ་ནས་མཇུག་གི་ཟུར་མཆན་རྣམས་
ཀྱི་ཐོ་གཞུང་ལ་ཞིབ་ཏུ་བལྟ་ཆེད་པར་བཤུས་རྒྱག་དགོས། དེ་བཞིན་ཝེ་ཁི་རིག་མཛོད་(wIKIPEDIA) ལྟ་བུ་འཆར་སྒོ་
དང་འབྱུང་ཁུངས་ཆེད་བེད་སྤྱོད་གཏོང་དགོས། འོན་ཀྱང་རྒྱུན་དུ་རང་ཉིད་ཀྱིས་རྙེད་པའི་གནས་ཚུལ་རྣམས་ཁུངས་
ལྡན་ཡིན་པ་ངེས་བརྟན་བཟོ་དགོས། ཆེད་ལས་མཁས་པ་རེ་ཟུང་གིས་མ་གཏོགས་ཝེ་ཁི་རིག་མཛོད་ལ་ཡིད་ཆེས་བྱེད་
ཀྱི་མེད་པས། གནས་སྟངས་གང་འདྲ་ཞིག་གི་འོག་ཏུ་ཡང་བདེན་དཔང་གི་ཡོང་ཁུངས་ལ་ལུང་འདྲེན་བྱེད་རྒྱུ་མེད།
(རང་ཉིད་ཀྱི་བརྗོད་གཞི་ཝེ་ཁེ་རིག་མཛོད་རང་ཡིན་ན་མ་གཏོགས།)
ངེས་པར་དྲན་དགོས་པ་ཞིག་ལ། གནས་སྐབས་འདིར་བརྗོད་གཞི་ཞིག་གིས་རང་ཉིད་ལ་སེམས་ཤུགས་འཕར་མ་ཞིག་
སྤྲད་ནས་བརྗོད་གཞི་དེ་ལག་བསྟར་བྱེད་ཐུབ་མིན་བརྟག་ཞིབ་བྱེད་བཞིན་པ་ཡིན་པས། བསམ་བློ་དེ་འདྲ་ཞིག་ཁྱེར་
ནས་རྣོ་ངར་ཆེ་བའི་བརྗོད་དོན་འཁོད་པའི་མི་སྒེར་གྱི་ཟིན་བྲིས་ཁག་བརྒྱུད་ནས་ཀྱང་བསམ་བློ་གསར་པ་རྙེད་ཐུབ།
༣་༡་༢ དམིགས་བསལ་བརྗོད་གཞི་ཞིག་ལ་ཐོག་མའི་ཞིབ་འཇུག་ལས་འཆར་གྱི་བརྗོད་གཞི་འཚོལ་བ།
རང་ཉིད་ཀྱི་དམིགས་བསལ་སྡེ་ཚན་ལ་འབྲེལ་བ་ཡོད་པ་དངཤེས་འདོད་ཡོད་པའི་བརྗོད་གཞིའི་ཐོ་གཞུང་ཞིག་ནས་འགོ་
འཛུགས་རྒྱུ། དེ་དག་གི་ཁྲོད་ནས་ཕུགས་རེ་ཡོད་པ་ཁ་ཤས་དམིགས་སུ་བཟུང་ནས་རྒྱ་ཞེང་ཇེ་ཆུང་དུ་གཏོང་དགོས། གལ་
སྲིད་བརྗོད་གཞི་ནི་ཡོངས་གྲགས་སམ་སྤྱིར་བཏང་བ། དཔེར་ན་ཆོས་ཕྱོགས་ཀྱི་གདོང་འབག་ལྟ་བུ་ཡིན་ན་དེའི་སྐོར་གང་
འཚམ་ཞིག་ཀློག་ནས་བརྗོད་གཞིའི་རྒྱ་ཞེང་ཇེ་ཆུང་དུ་གཏོང་དགོས། འོན་ཀྱང་ངེས་པར་དུ་འཆར་གཞི་ཡོད་པའི་ཐོག་ནས་ཀློག་དགོས།
དཔེ་མཛོད་ཁང་ངམ་དྲ་རྒྱ་བརྒྱུད་ནས་ཤེས་བྱ་ཀུན་ཁྱབ་ཀྱི་ཐོ་གཞུང་མིག་ཤར་རྒྱག་དགོས། དང་པོ་ཚད་ལྡན་གྱི་ཤེས་
བྱ་ཀུན་ཁྱབ་ཁག་ལ་བལྟ་དགོས་པ། དཔེར་ན་སྦི་རེ་ཊིན་ནི་ཁུ་ཤེས་བྱ་ཀུན་ཁྱབ་ལྟ་བུ་དང་། (ENCYCLOPAEDIA
BRITANNICA) དེ་བཞིན་རིགས་གཅིག་རྐང་འཛིན་ནམ་ཆེད་ལས། དཔེར་ན་ཆོས་ལུགས་ཀྱི་ཤེས་བྱ་ཀུན་ཁྱབ་དང་།
རིགས་པའི་གཞུང་ལུགས་ཀྱི་ཤེས་བྱ་ཀུན་ཁྱབ་སོགས་ནས་སློབ་སྟོན་ཞུ་དགོས། (ENCYCLOPEDIA OF RELIGION OR
THESTANFORD ENCYCLOPEDIAOFPHILOSOPHY)
དེ་བཞིན་ཆེད་ལས་ཀྱི་རིགས་པའི་གཞུང་ལུགས་ཤེས་བྱ་ཀུན་ཁྱབ་ལྟ་བུའི་དཀར་ཆག་དང༌། སེམས་ཁམས་རིག་པའི་
སྤྱི་དོན་ནམ་སྙིང་བསྡུས་ལྟ་བུ་དང་། ཡང་ན་བུད་མེད་ཞིབ་འཇུག་གི་སྤྱི་དོན་བཅས་ལ་མིག་ཤར་རྒྱག་དགོས།
དྲ་རྒྱའི་ཐོག་བརྗོད་གཞིའི་སྐོར་འཚོལ་དགོས། འོན་ཀྱང་བྱུང་རྒྱལ་ལམ་དབྱེ་བ་མེད་པའི་ཐོག་བྱེད་མི་རུང་། མཁས་
དབང་གུ་གལ་(GOOGLE SCHOLAR) མཁས་པའི་དཔྱད་དེབ་དང་དཔེ་ཆ་འཚོལ་ཞིབ་བྱེད་པའི་མཉེན་ཆས་ཤིག་ཡིན།
མཉེན་ཆས་དེ་ནས་ཐོན་པའི་རྩོམ་ཡིག་རྣམས་ལ་མིག་ཤར་རྒྱག་རྒྱུ་དང་ལྷག་པར་དུ་གནས་ཚུལ་ཡོང་ཁུངས་ཀྱི་དཔེ་
ཐོ་ལ་དོ་སྣང་བྱེད་དགོས།
ཁྱེད་ཀྱི་ངོས་ནས་བརྗོད་གཞིའི་འཆར་གཞི་འགོད་སྟངས་སྤྱི་དང༌། གཞན་གྱིས་ཇི་ལྟར་ཁོ་ཚོས་བརྗོད་གཞི་རྒྱ་ཞེང་ཇེ་
ཆུང་དུ་བཏང་ཡོད་པའི་སྐོར་ཤེས་རྟོགས་བྱུང་བ་ཡིན་ན་རང་ཉིད་ཀྱི་བརྗོད་གཞིའི་རྒྱ་ཞེང་ཇེ་ཆུང་དུ་གཏོང་བར་ཤུགས་
རྒྱག་དགོས། གལ་སྲིད་དེ་ལྟར་སྒྲུབ་མི་ཐུབ་པ་ཡིན་ན་རང་ཉིད་ཀྱི་བརྗོད་གཞིའི་བཅད་མཚམས་གསལ་པོ་མ་ཆགས་
བར་དུ་གསར་དེབ་དང་དྲ་རྒྱའི་ནང་འཚོལ་ཞིབ་བྱེད་དགོས། དེ་ལ་དུས་ཚོད་མང་པོ་འགོར་གྱི་ཡོད་པས་སྔ་ཙམ་ནས་
འགོ་འཛུགས་བྱེད་གལ་ཆེ།
༣་༡་༣ མཐོ་རིམ་ཤེས་ཡོན་གྱི་ལས་འཆར་ཆེད་བརྗོད་གཞི་ཞིག་འཚོལ་བ།
མཐོ་རིམ་ཤེས་ཡོན་ཅན་གྱི་སློབ་མ་རྣམས་ལ་མཚོན་ན་རང་གི་བསླབ་གཞི་དང་འབྲེལ་བ་ཡོད་པ་དང་ཤེས་འདོད་པའི་
བརྗོད་གཞི་སྔ་ས་ནས་ཡོད་པ་རེད། ནམ་རྒྱུན་རང་ཉིད་བསླབ་གཞིའི་ནང་འཐིམ་བསྡད་ཡོད་པའི་སྐབས་སུ། བརྗོད་གཞི་
ཡིས་ཁོང་ཚོ་ཚུར་བཙལ་ཡོང་བ་ལྟ་བུ་རེད། ཁྱེད་རང་དེ་འདྲའི་གནས་སྐབས་ལ་ད་དུང་སླེབས་མེད་པ་ཡིན་ན་རང་ཉིད་ཀྱི་
ཤེས་འདོད་པ་ལྟེ་བའམ་གཙོ་བོར་འཛིན་དགོས། འོན་ཀྱང་དྲན་དགོས་པ་ཞིག་ལ་ཁྱེད་ཀྱིས་རིམ་བཞིན་བརྗོད་གཞི་དེ་ལ་མི་
གཞན་གྱིས་ཀྱང་ཅིའི་ཕྱིར་ཤེས་འདོད་ཡོད་པ་ངེས་པར་དུ་སྟོན་དགོས།
ཞིབ་འཇུག་པ་གཞན་གྱིས་ཤེས་འདོད་པ་གང་ཡིན་ཤེས་རྟོགས་བྱེད་རྒྱུ། དྲ་ལམ་བརྒྱུད་འཆར་ཅན་ནམ་ཡང་ཡང་
འབྱུང་བཞིན་པའི་གནད་དོན་དང་། ཆེད་ལས་མཁས་པའི་བགྲོ་གླེང་གི་ཡིག་ཚགས་ཁག་ནས་རང་ཉིད་ཀྱི་ཤེས་འདོད་
པའི་བརྗོད་གཞི་འཚོལ་དགོས། དྲ་རྒྱ་བརྒྱུད་ནས་གསར་དེབ། དཔེར་ན་མཐོ་རིམ་སློབ་གསོའི་ལོ་རྒྱུས་(cHRONICLE
OF HIGHER EDUCATION) ནས་བགྲོ་གླེང་ཚོགས་འདུ་ཁག་གི་ཁྱབ་བསྒྲགས་ཁག་དང་། བགྲོ་གླེང་ཚོགས་འདུའི་མཛད་
རིམ་ཁག་འཚོལ་བ་དང་། (CALLS FOR PAPPERS) རྒྱལ་སྤྱིའི་བགྲོ་གླེང་ཚོགས་འདུ་ཁག་གི་ཐོ་གཞུང་འདོན་སྤེལ་བྱེད་
པའི་དྲ་རྒྱ་ཞིག །) སོགས་གཞན་གྱི་ཤེས་འདོད་ཡོད་པའི་གནས་ཚུལ་ཅི་རིགས་ལ་བསམ་ཞིབ་བྱེད་དགོས།
རང་ཉིད་ཀྱི་བསླབ་གཞི་དང་འབྲེལ་བའི་གསར་དེབ་གསར་ཤོས་ཁག་ལ་མིག་ཤར་རྒྱག་པ་དེ་ཡང་རྩོམ་ཡིག་ཁག་
གཅིག་པོ་མ་ཡིན་པར། བགྲོ་གླེང་ཚོགས་འདུའི་ཁྱབ་བསྒྲགས་ཁག་དང་། རྒྱལ་སྤྱིའི་བགྲོ་གླེང་ཚོགས་འདུའི་དྲ་རྒྱ།
བསྐྱར་ཞིབ་ཁག་བཅས་ལ་བལྟ་དགོས། དཔེ་མཛོད་ཀྱི་རིག་མཛོད་ནང་རང་ཉིད་ཀྱི་བསླབ་གཞི་དང་འབྲེལ་བའི་ཉེ་
རབས་ཀྱི་རྩོམ་ཡིག་ཁག་ལ་མིག་ཤར་རྒྱག་དགོས། (དཔེར་ན་རྒྱལ་སྤྱིའི་སྐད་ཡིག་ཚོགས་པའི་དཔེ་ཐོ་ལྟ་བུ། the MLA international
bibliography).
རང་གི་དཔེ་མཛོད་ཁང་ལ་དམིགས་བསལ་གྱིས་ཕྱུག་པའི་དཔྱད་གཞིའི་རྒྱུ་ཆ་ཁག་ལ་རྟོག་ཞིབ་བྱེད་དགོས། (དཔེར་
ན་རང་ཉིད་སྡོད་ས་དང་ཐག་ཉེ་བའི་དཔེ་མཛོད་ཁང་ཞིག་གི་ནང་ཤིན་ཏུ་དཀོན་པར་མ་ཟད། ཧ་ཅང་དོ་སྣང་ཅན་གྱི་
རྩོམ་ཡིག་ཁག་ཅིག་གསོག་ཉར་བྱས་ཡོད་པ་ཡིན་ན་ཁྱེད་ཀྱིས་བརྗོད་གཞི་རྙེད་པ་ཙམ་མ་ཡིན་པར་ཐབས་ལམ་ཞིག་
ཀྱང་རྙེད་པ་ཡིན། མཚམས་རེར་རང་ཉིད་ཀྱི་དཔེ་མཛོད་ཁང་ནས་གློ་བུར་ཐོལ་བྱུང་ལ་གནས་ཚུལ་གསར་པ་མང་པོ་རྙེད་ཀྱི་ཡོད།
༣་༢ བརྗོད་གཞི་རྒྱ་ཆེན་པོ་ནས་དམིགས་བཀར་གྱི་བར།
བརྗོད་གཞི་ཞིག་གི་སྐོར་ལ་བསམ་གཞིག་གཏོང་སྐབས་ཕན་ཐོགས་ཆེ་ཤོས་ཀྱི་ཐབས་ལམ་ནི་རང་ཉིད་ཀྱི་ཞིབ་འཇུག་གི་
འགོ་རྩོམ་ས་དེ་ཡིན། (The word"topic"comesfromthetopos,whichisGreekfor"place")ཨིན་ཡིག་ནང་གི་བརྗོད་གཞི་
ཟེར་བའི་ཚིག་དེ་སྒི་རིག་གི་ཐ་སྙད་ཊོ་པོ་སུ་ཟེར་བ་དེ་ནས་ཡོང་བ་ཡིན་ཞིང་། དེའི་དོན་ནི་ས་ཆའམ་གནས་ཡུལ་ལ་གོ་
དགོས) འགོ་འཛུགས་སའི་གནས་འདི་ནས་ཁྱེད་རང་ལམ་ཁ་དམིགས་བསལ་ལམ་ཡང་ན་བྱེ་བྲག་པ་ཞིག་གི་ཐོག་འགྲོ་
ཆོག་པ་དང་། དེ་ཡང་བརྗོད་གཞི་རྒྱ་ཆེན་པོ་དེ་རྒྱ་ཞེང་ཇེ་ཆུང་དུ་བཏང་སྟེ་ཕན་ཐོགས་ཆེ་བའི་དམིགས་བཀར་བ་ཞིག་གི་
ཐོག་འགྲོ་དགོས། སྐབས་འདིར་ཉེན་ཁ་ཆེ་ཤོས་ནི་བརྗོད་གཞི་ཞིག་གཏན་ཁེལ་ཡོད་ཀྱང་། དེ་རྒྱ་ཆེ་དྲགས་ནས་དཔེ་མཛོད་
ཁང་གི་དཔེ་དེབ་ཐོ་གཞུང་གི་དཀར་ཆག་དཔེར་ན་མཁའ་དབྱིངས་འཕུར་སྐྱོད་སྐོར་ལྟ་བུ་དང་། ཤེག་སི་ཕི་ཡི་(Shakespear)
བསྟན་བཅོས་ཁྲོད་ཀྱི་ཟློས་གར་གྱི་དཀའ་རྙོག་ལྟ་བུ། རང་བྱུང་ངམ་ལྷན་ལྷན་སྐྱེས་ཀྱི་ཁྲིམས་ལུགས་ལྟ་བུར་འགྱུར་ཉེན་ཆེ།
ཚིག་བཞི་ལྔའི་ནང་བརྗོད་ཐུབ་པའི་བརྗོད་གཞི་ཞིག་ཡིན་ན་ཕལ་ཆེར་རྒྱ་ཆེ་དྲགས་པ་རེད།
ཊོལ་སི་ཊོ་ཡི་བརྩམས་ཆོས་ནང་གི་བསམ་བློའི་རང་དབང་། (Free will in Tolstoy)
ཚོང་ལས་མཁའ་འགྲུལ་གྱི་ལོ་རྒྱུས།
བརྗོད་གཞི་རྒྱ་ཆེ་དྲགས་པ་ཡིན་ན་དེའི་སྐོར་འཚོལ་རྒྱའི་ལས་དོན་གྱིས་ཁྱེད་ལ་ཚ་འདེད་བཏང་ནས་དཔེ་ཀློག་དེ་ཙམ་བྱེད་
མི་ཐུབ་པ་དང་། དཔྱད་གཞིའི་རྒྱུ་ཆ་དེ་ཙམ་མེད་ན་གཞུང་ཚད་ཇེ་ཆུང་ལ་གཏོང་དགོས་པ་སྟེ།
ཊོལ་སི་ཊོ་ཡི་བརྩམས་ཆོས་ནང་གི་བསམ་བློའི་རང་དབང་། ། ཊོལ་སི་ཊོ་ཡི་བརྩམས་སྒྲུང་“དམག་འཁྲུག་
དང་ཞི་བདེ་” ཞེས་པའི་ནང་བསྟན་པའི་བསམ་བློའི་རང་དབང་དང་གཡོལ་ཐབས་བྲལ་པའི་དམག་འཁྲུག་གསུམ་དབར་གྱི་
རྩོད་རྙོག་ལྟ་བུ་དང༌།
ཚོང་ལས་མཁའ་འགྲུལ་གྱི་ལོ་རྒྱུས། ཚོང་ལས་མཁའ་འགྲུལ་གྱི་དུས་རབས་སྔ་མའི་ལོ་རྒྱུས་ཁྲོད་
གནམ་གྲུ་ཌེ་སི་༣ རྟགས་ཅན་ཡར་རྒྱས་གཏོང་བར་དམག་དཔུང་གིས་མཐུན་སྦྱོར་བྱས་ཡོད་པའི་སྐོར་ལྟ་བུ་རེད།
ང་ཚོའི་བརྗོད་གཞི་འདི་དག་ལ་མིང་ཚིག་གསར་པ་བསྣན་ནས་རྒྱ་ཞེང་ཇེ་ཆུང་དུ་གཏོང་དགོས། འོན་ཀྱང་
དམིགས་བསལ་གྱི་རིགས་བཀོལ་དགོས་པ། དཔེར་ན་རྩོད་རྙོག་དང་། འགྲེལ་བཤད། མཐུན་སྦྱོར། རྒྱ་བསྐྱེད་སོགས་རེད།
མིང་ཚིག་འདི་དག་གིས་བྱེད་ལས་སམ་གཡོ་འགུལ་དང་འབྲེལ་བ་སྟོན་པ་སྟེ། རྩོད་རྙོག་ལ་ཞུགས་དང་། འགྲེལ་བཤད་
རྒྱབ། མཐུན་སྦྱོར་བྱས། རྒྱ་བསྐྱེད་བཏང་བ་ལྟ་བུ་རེད། བྱེད་ལསཅན་ནམ་གཡོ་འགུལ་ཅན་གྱི་བརྗོད་ཚིག་ལྡང་ངེས་ཞིག་
མེད་ན་ཁྱེད་ཀྱི་བརྗོད་གཞི་ནི་བག་ལ་ཉལ་བའི་བྱ་དངོས་ཞིག་ཏུ་གྱུར་པ་རེད།
ཚིག་གྲུབ་ཀྱི་ནང་བག་ལ་ཉལ་བའི་བརྗོད་གཞི་ཡང་བསྐྱར་བཤད་དུས་ཅི་ཞིག་ཡོང་གི་ཡོད་མེད་དཔྱད་ཞིབ་ཅིག་
བྱས་ཆོག །བརྗོད་གཞི་(༡) དང་(༢) གཉིས་ཀར་འགྱུར་བ་ཕལ་ཆེར་ཡོང་གི་མེད།
(༡)ཊོལ་སི་ཊོའི་བརྩམས་ཆོས་ནང་གི་བསམ་བློའི་རང་དབང་། (བརྗོད་གཞི།) ཊོལ་སི་ཊོའི་བརྩམས་སྒྲུང་ནང་
བསམ་བློའི་རང་དབང་སྐོར་འཁོད་ཡོད། (ཁས་ལེན།)
(༢) ཚོང་ལས་མཁའ་འགྲུལ་གྱི་ལོ་རྒྱུས། (བརྗོད་གཞི།) ཚོང་ལས་མཁའ་འགྲུལ་ལ་ལོ་རྒྱུས་ཤིག་ཡོད། 《ཁས་ལེན།)
དོན་དངོས་ཐོག །(༡) དང་(༢) གཉིས་ཀ་བརྗོད་གཞིར་འགྱུར་གྱི་མེད། རྒྱུ་མཚན་ནི་དེ་གཉིས་ཀས་གང་ལ་འཁྲིད་ཀྱི་མེད།
འོན་ཀྱང་(༣) དང་(༤) གཉིས་ཀྱིས་ཚིག་གྲུབ་བསྐྱར་བཅོས་བྱས་ན་ཁས་ལེན་ལ་ཐག་ཉེ་བར་མ་ཟད་ཀློག་པ་པོ་ཞིག་ལ་དོ་
སྣང་སྤྲོད་སྲིད་པ་ནི།
(༣) ཊོལ་སི་ཊོ་ཡི་བརྩམས་སྒྲུང་“དམག་འཁྲུག་དང་ཞི་བདེ་” ཞེས་པའི་ནང་འགྲེལ་བཤད་རྒྱབ་པའི་བསམ་བློའི་རང་
དབང་དང་གཡོལ་ཐབས་མེད་པའི་དམག་འཁྲུག་གསུམ་དབར་གྱི་རྩོད་རྙོག ། (བརྗོད་གཞི།)
“དམག་འཁྲུག་དང་ཞི་བདེ་” ནང་རྩོམ་པ་པོ་ཊོལ་སི་ཊོ་ཡིས་དམག་འཁྲུག་གསུམ་གྱི་ནང་བསམ་བློའི་རང་དབང་དང་
གཡོལ་ཐབས་མེད་པ་གཉིས་ཀྱི་དབར་གྱི་རྩོད་རྙོག་སྐོར་འགྲེལ་བཤད་རྒྱབ་ཡོད། 《ཁས་ལེན།)
(༤) ཚོང་ལས་མཁའ་འགྲུལ་གྱི་དུས་རབས་སྔ་མའི་ལོ་རྒྱུས་ཁྲོད་གནམ་གྲུ་ཌེ་སི་༣ རྟགས་ཅན་ཡར་རྒྱས་གཏོང་བར་
དམག་དཔུང་གིས་མཐུན་སྦྱོར། བརྗོད་གཞི། ཚོང་ལས་མཁའ་འགྲུལ་གྱི་དུས་རབས་སྔ་མའི་ལོ་
རྒྱུས་ཁྲོད། དམག་དཔུང་གིས་གནམ་གྲུ་ཌེ་སི་༣ རྟགས་ཅན་ཡར་རྒྱས་ཇི་ལྟར་གཏོང་བར་མཐུན་སྦྱོར་བྱས་ཡོད། 《ཁས་ལེན།)
ཤོད་སྟངས་འདི་ལྟ་བུ་ལ་ཕྱི་ཚུལ་ནས་བལྟས་ན་རྒྱུ་མཚན་ཆེན་པོ་ལྡན་པ་མི་མཐོང་ན་ཡང་། ཁྱེད་ཀྱིས་འཆར་གཞི་དེའི་
ཐོག་མུ་མཐུད་ལས་ཀ་བྱས་ནས་དེ་དག་ཇེ་ཕྱུག་ཏུ་བཏང་ཆོག །རང་ཉིད་ཀྱི་ལས་འཆར་གསར་གཏོད་བྱེད་དུས་བརྗོད་
གཞི་འདི་དག་ནི་དོན་དངོས་ལག་བསྟར་ཐུབ་པའི་ལམ་ཁར་གྱུར་ཡོད།
གཟབ་གཟབ་གནང་དགོས་པ་ནི། བརྗོད་གཞིའི་གཞུང་ཚད་ཧ་ཅང་ཆུང་དྲགས་པ་ཡིན་ན་དེའི་སྐོར་གྱི་གནས་
ཚུལ་རྙེད་ཁག་པོ་ཡོད། ཚོང་ལས་མཁའ་འགྲུལ་ཀྱི་ལོ་རྒྱུས་སྐོར་ལ་གནས་ཚུལ་ཧ་ཅང་མང་པོ་ཞིག་ཡོད་ཀྱང་(དམིགས་
བསལ་གསར་ཞུགས་ཞིབ་འཇུག་པར་མཚོན་ན།) དམག་དཔུང་གི་དངོས་ཟོག་སྐྱེལ་འདྲེན་གནམ་གྲུ་ཌེ་སི་༣་རྟགས་ཅན་
གྱི་མ་དཔེ་བཟོ་དུས་གནམ་གྲུའི་གཤོག་རྩེ་རིང་དུ་གཏོང་བའི་ཐག་གཅོད་སྐོར་ལ་གནས་ཚུལ་ཧ་ཅང་གི་ཉུང་ཉུང་རེད།
༣་༣ དམིགས་སུ་བཀར་བའི་བརྗོད་གཞི་ནས་དྲི་བ་འདོན་པའི་བར།
ཁོང་ཚོར་དམིགས་བཀར་གྱི་བརྗོད་གཞི་ཞིག་ཡོད་པའི་སྐབས་སུ། གསར་ཞུགས་ཞིབ་འཇུག་པ་མང་པོ་ཞིག་གིས་ལས་
དང་པོ་བའི་ནོར་འཁྲུལ་ཤོར་གྱི་ཡོད་པ་ནི། ལམ་སེང་བརྗོད་གཞི་དང་འབྲེལ་བ་ཡོད་པའི་དཔྱད་གཞིའི་རྒྱུ་ཆ་ཡོད་ཚད་སྔོག་
འདོན་བྱེད་པ་དང་དཔེ་ཀློག་བྱས་པ་ཚང་མ་ནས་ཟིན་བྲིས་འདེབས་ཀྱི་ཡོད། དཔེར་ན་ཕུགས་རེ་ཅན་གྱི་བརྗོད་གཞི་ཨེ་ལ་
མོའི་དམག་འཁྲུག་ཁྲོད་ཀྱི་དཔའ་བོའི་ངག་རྒྱུན་ལོ་རྒྱུས་ཀྱི་ཆབ་སྲིད་ལྟ་བུར་མཚོན་ན་དམག་འཁྲུག་དེ་དང་འབྲེལ་ཡོད་ཀྱི་
ཚར་རྒྱུ་མེད་པའི་དངོས་དོན་གནས་ཚུལ་ས་སྤུངས་རྒྱག་གི་ཡོད། དཔེར་ན་དོན་རྐྱེན་དེ་ཅི་ཞིག་ལ་བརྟེན་ནས་བྱུང་བ་དང་།
ཁྲེ་ཁུ་སིའི་མངའ་ཁུལ་གྱི་གསར་བརྗེའི་ལོ་རྒྱུས། དམག་འཁྲུག་གི་རྩ་བའི་ཐབས་ཇུས། ཐ་ན་དམག་སྤྱི་སེན་ཊ་ཨ་ནན་དང་
སེམ་ཧོ་སི་(santa and Anna) རྣམ་གཉིས་ཀྱི་ལོ་རྒྱུས་སོགས་རེད། ཁོ་ཚོས་ཚིག་ཐོ་དང་། ཕྱོགས་བསྡོམས། འདྲ་ས་དང་མི་
འདྲ་ས་གང་ཡོད་པའི་གསལ་བྱེད་དང་། ད་དུང་གཏམ་རྒྱུད་ཕན་ཚུན་ནང་ཁུལ་འགལ་བ་བྱུང་ཚུལ་བརྗོད་པ། དེ་བཞིན་ལོ་
རྒྱུས་སྨྲ་བ་ཚོས་དོན་རྐྱེན་ལ་ངོས་འཛིན་གང་ཞིག་བྱེད་མིན་སོགས་རེད། དེ་ནས་ཁོ་ཚོས་གནས་ཚུལ་དེ་ཚང་མ་དཔྱད་
རྩོམ་ཞིག་གི་ནང་སྡེབ་སྤུངས་རྒྱབ་ནས་འདི་ལྟར་མཐའ་སྡོམ་རྒྱག་པ་སྟེ། དེ་འདྲ་བྱས་ན་ང་ཚོས་འདྲ་ས་དང་མི་འདྲ་ས་མང་
པོ་ཡོད་པ་མཐོང་ཐུབ་ཟེར་བ་ལྟ་བུ་རེད།
སློབ་འབྲིང་དང་མཐོ་རིམ་སློབ་གླིང་གི་དགེ་རྒན་མང་པོ་ཞིག་གིས་དཔྱད་རྩོམ་འདི་ལྟ་བུ་ལ་སྐར་གྲངས་ཡག་པོ་
སྤྲོད་སྲིད། རྒྱུ་མཚན་ནི་རྩོམ་པ་པོ་བརྗོད་གཞི་ཞིག་གི་ཐོག་བློ་རྩེ་གཅིག་ཏུ་གཏད་ནས་དེའི་སྐོར་ལ་གནས་ཚུལ་འཚོལ་ཐུབ་
པར་མ་ཟད་གནས་ཚུལ་དེ་དག་སྙན་ཐོ་ཞིག་གི་ནང་བསྡུ་རུབ་བྱེད་ཐུབ་ཀྱི་ཡོད་པར་བརྟེན། ལས་གཞི་དང་པོའི་ངོས་ནས་
བརྗོད་ན་གྲུབ་འབྲས་མི་དམན་པ་ཞིག་བླངས་ཡོད་པར་འདོད། འོན་ཀྱང་སློབ་ཆེན་གྱི་སློབ་ཚན་གང་ཞིག་གི་ནང་དུའང་སྙན་
ཞུ་དེ་རིགས་ནི་ངེས་གསལ་མེད་པར་དོན་དངོས་ལ་ལད་མོ་བྱས་པ་ཙམ་དུ་བརྩིས་བ་ཡིན་པས་དེ་ཙམ་གྱིས་མི་ལྡང་། གལ་
སྲིད་རྩོམ་པ་པོ་ཞིག་གིས་འདྲི་རིན་ཡོད་པའི་དམིགས་བསལ་གྱི་དྲི་བ་ཞིག་མ་བཏོན་པ་ཡིན་ན་ཁོང་གིས་རྒྱབ་སྐྱོར་བྱེད་
རིན་ཡོད་པའི་དམིགས་བསལ་གྱི་ལན་འདེབས་ཤིག་རྙེད་མི་ཐུབ་པ་ཡིན། གལ་སྲིད་ལན་འདེབས་ཅིག་གིས་རྒྱབ་སྐྱོར་
མེད་ན་ཁོས་བརྗོད་གཞི་དང་འབྲེལ་བའི་དཔྱད་གཞིའི་རྒྱུ་ཆའི་ཁྲོད་ནས་ཁོའི་དྲིས་ལན་དང་འབྲེལ་བའི་རྒྱུ་ཆ་འདེམ་མི་ཐུབ།
གཏན་འཁེལ་ནས་བཤད་ཐུབ་པ་ཞིག་ལ་ཨེལ་བེ་ས་ཕེར་སི་ལེས (ELVIS PRESLEY) (གཞས་པ་དང་གློག་བརྙན་འཁྲབ་སྟོན་པ་སྐད་གྲགས་ཅན་ཞིག)
ཁོང་གི་གློག་བརྙན་ཁྱབ་བསྒྲགས་ཀྱི་སྦྱར་ཡིག་དང་། སྔོན་ཆད་ཀྱི་རྩིས་འཁོར་རྩེད་མོ་ལ་ཤིན་ཏུ་དགའ་མཁན་ཞིག་ཡིན་ན་
ཁོང་གི་སྐོར་ལ་གནས་ཚུལ་གསར་པ་ཅི་འདྲའི་ཆུང་ཆུང་ཞིག་ཡིན་ན་ཀློག་འདོད་ཡོད། འོན་ཀྱང་གཟབ་ནན་ཅན་གྱི་ཞིབ་
འཇུག་མི་སྣ་ཞིག་ཡིན་ན་གནས་ཚུལ་གྱི་ཆེད་དུ་ཡིག་འཇོག་བྱེད་པ་མ་ཡིན་པར། (ཁོ་ཚོའི་རེ་བར་ཀློག་པ་པོ་རྣམས་ཀྱིས་
ཀྱང་)འདོན་རིན་འདུག་བསམ་པའི་དྲི་བ་ཞིག་ལ་ལན་རྙེད་པའི་ཆེད་དུ་ལྟ་ཀློག་བྱེད་པ་ཡིན།
དེར་བརྟེན་རང་ཉིད་ཀྱི་དོ་སྣང་བྱེད་པའི་བརྗོད་གཞིའི་ཐོག་ལས་ཀ་བྱེད་པའི་ཆེས་བཟང་བའི་ཐབས་ཤེས་ནི་དཔྱད་
གཞིའི་རྒྱུ་ཆ་ཡོད་ཚད་འཚོལ་རྒྱུ་དེ་མ་ཡིན་པར་དྲི་བ་གོ་རིམ་ངེས་ཅན་ནང་སྒྲིག་ནས་དེ་ལ་ལན་འདེབས་ཀྱི་གནས་ཚུལ་
འཚོལ་རྒྱུ་དེ་རེད།
ཚད་ལྡན་གྱི་གསར་འགོད་པས་དྲི་བ་ཁག་ནས་འགོ་འཛུགས་དགོས་པ་ནི། གང་ངམ་སུ། གང་ཞིག ག་དུས། གང་
དུ་བཅས་དང་། ལྷག་པར་དུ་ཇི་ལྟར་དང་ཅིའི་ཕྱིར་གཉིས་ལ་དོ་སྣང་སྤྲོད་རྒྱུ། རྣམ་དཔྱོད་ཀྱི་རྩལ་འདོན་པའི་ཆེད་དུ་གོ་རིམ་
ཡོད་པའི་སྒོ་ནས་བརྗོད་གཞིའི་ལོ་རྒྱུས་དང་། གོ་བབ། སྡེ་ཚན་བཅས་ལ་དྲི་བ་གཏོང་རྒྱུ། དེ་ནས་དཔྱད་གཞིའི་རྒྱུ་ཆ་གང་
རྙེད་པ་དང་རང་ཉིད་ཀྱི་སེམས་ནང་གང་དྲན་པའི་དྲི་བ་ཁག་གཏོང་རྒྱུ། དྲི་བ་དེ་དག་ཚང་མ་ཐོ་འགོད་བྱེད་དགོས་པ་དང་དེ་
དག་གི་ཁྲོད་ནས་རེ་ཟུང་གིས་ཡིད་དབང་འགུག་ན་ཡང་དྲི་བ་གཞན་དག་ལ་ལན་འདེབས་མཚམས་འཇོག་མི་རུང་། ཐོ་
གཞུང་དེ་ལྟ་བུ་ཞིག་ཡོད་ན་ཁྱེད་ཀྱི་འཚོལ་ཞིབ་དང་ཁྱེད་ཀྱིས་རྙེད་པའི་གནས་ཚུལ་ལ་རྒྱུས་ལོན་བྱེད་པར་ཕན་ཐོགས་
ཡོད། (ལམ་སེང་ཐོ་གཞུང་དེ་འདྲ་ཞིག་མ་རྙེད་པ་ཡིན་ན་སེམས་ཁྲལ་བྱེད་མི་དགོས།ཐོ་གཞུང་གི་དགོས་པ་ནི་གོ་རིམ་ལྡན་
པའི་དྲི་བ་དང་ལན་འདེབས་རྣམས་གྲ་སྒྲིག་ཡོང་བའི་ཆེད་དུ་ཡིན།) གཤམ་དུ་ང་ཚོས་གོང་དུ་བཤད་ཟིན་པའི་གདོང་འབག་
སྐོར་དཔེར་བཞག་ཆོག །
༣་༣་༡ བརྗོད་གཞིའི་ལོ་རྒྱུས་སྐོར་ལ་འདྲི་རྩད་བྱེད་པ།
(གདོང་འབག་གི་སྐོར) དེ་འཕེལ་རྒྱས་ཆེ་རུ་འགྲོ་གཞིའི་བརྗོད་དོན་ཞིག་གི་ནང་ཇི་ལྟར་འཚམ་པ་བཟོ་དགོས་སམ།
བརྗོད་གཞི་ཅིའི་ཕྱིར་བྱུང་བ་རེད། གདོང་འབག་གི་སྔོན་དུ་ཅི་ཞིག་བྱུང་བ་རེད་དམ། ཇི་ལྟར་གདོང་འབག་གསར་གཏོད་
བྱས་པ་རེད་དམ། གདོང་འབག་གི་རྗེས་སུ་ཅི་ཞིག་འབྱུང་སྲིད་དམ་སོགས་རེད།
དེའི་ནང་ཁུལ་གྱི་ལོ་རྒྱུས་ཅི་ཞིག་ཡིན་ནམ། ཇི་ལྟར་དང་ཅིའི་ཕྱིར་བརྗོད་གཞི་དེ་ཉིད་ལ་འགྱུར་བ་ཐེབས་པ་ཡིན་ནམ།
ཨ་རིའི་གདོད་མའི་མི་རིགས་ཀྱིས་གདོང་འབག་ལ་འགྱུར་ལྡོག་ཅི་ཞིག་བྱུང་ཡོད་དམ། རྒྱུ་མཚན་ཅིའི་ཕྱིར་ཧ་ལོ་བེན་
(HALLOWWEEN)“ གདོང་འབག་ལ་འགྱུར་ལྡོག་ཅི་ཞིག་བྱུང་ཡོད་དམ། གདོང་འབག་གམ་ཁ་རས་ཀྱིས་སྤྱི་ཚོགས་ལ་
ཤུགས་རྐྱེན་ཅི་ཞིག་སྤྲད་ཡོད་དམ། ཁྲོམ་རྭའི་ནང་དར་ཁྱབ་ཆེ་བའི་ཁི་ཆིས་ནའི་གདོང་འབག (KACHINA)” གིས་སྲོལ་
རྒྱུན་གྱི་གདོང་འབག་ལ་ཤུགས་རྐྱེན་ཅི་ཞིག་ཡོད་དམ། ཅིའི་ཕྱིར་གདོང་འབག་གྱོན་པའི་གདོན་འདྲེའི་དུས་ཆེན་ནི། ཨ་
མེ་རི་ཀའི་ཡི་ཤུའི་འཁྲུངས་སྐར་དུས་ཆེན་ལས་གཞན་པའི་དུས་ཆེན་ཆེ་ཤོས་སུ་གྱུར་པ་རེད་དམ་ལྟ་བུ་རེད།
༣་༣་༢ དེའི་གྲུབ་ཚུལ་དང་རྩོམ་ཚུལ་ལ་འདྲི་རྩད་བྱེད་པ།
བརྗོད་གཞི་ཇི་ལྟར་བྱས་ཏེ་སྔར་ལས་ཆེ་བའི་སྒྲོམ་གཞི་ཞིག་གམ། ཡང་ན་སྔར་ལས་ཆེ་བའི་མ་ལག་ཅིག་གི་གྲུབ་ཆ
ཞིག་ལ་འཚམ་པ་བཟོ་དགོས་སམ། གདོང་འབག་གིས་སྤྱི་ཚོགས་དང་རིག་གཞུང་མ་འདྲ་བར་རིན་ཐང་ཇི་ལྟར་སྤྲད་
ཡོད་དམ། ཧོ་བེ་ཞབས་བྲོའི་ནང་གདོང་འབག་གི་བྱེད་སྒོ་ཅི་ཞིག་ཡིན་ནམ། ཞེད་སྣང་ཅན་གྱི་གློག་བརྙན་ནང་གདོང་
འབག་གི་བྱེད་སྒོ་ཅི་ཞིག་ཡིན་ནམ། གདོང་འབག་གྱོན་པ་དེ་ནི་ཞབས་གཞས་དགུང་ཚོགས་ནང་བྱེད་སྒོ་ཅི་ཞིག་ཡིན་
ནམ། རྫུས་ཆས་ལས་གཞན་གདོང་འབག་གང་དུ་བཀོལ་སྤྱོད་ཡོད་དམ།
ཇི་ལྟར་དེའི་ཆ་ཤས་རྣམས་མཉམ་འདུས་ཀྱིས་མ་ལག་ཆེན་པོ་ཞིག་ཏུ་འགྱུར་རམ། ཧོ་པེ་མི་རིགས་ཀྱི་ཆོ་གའི་ནང་
གདོང་འབག་གི་ཆ་ཤས་གང་ཞིག་གལ་འགངས་ཆེ་ཤོས་དེ་ཡིན་ནམ། ཅིའི་ཕྱིར་གདོང་འབག་ཁ་ཤས་ཀྱིས་མིག་ཁོ་ན་
འགེབས་པ་ཡིན་ནམ། ཅིའི་ཕྱིར་གདོང་འབག་ཁ་ཤས་ཀྱིས་ངོ་གདོང་གི་སྨད་ཕྱེད་ཁོ་ན་འགེབས་པ་ཡིན་ནམ། དེ་ཚོའི་
མཚོན་མདོག་གིས་གདོང་འབག་གི་བྱེད་ལས་ལ་ནུས་པ་གང་ཞིག་འདོན་པ་ཡིན་ནམ།
༣་༣་༣ བརྗོད་གཞིའི་རིགས་ཇི་ལྟར་རིགས་དབྱེ་ཡོད་མིན་འདྲི་རྩད་བྱེད་པ།
ཇི་ལྟར་བྱས་ནས་བརྗོད་གཞི་རྣམས་རིགས་ག་ཚོད་ལ་དབྱེ་དགོས་སམ། གདོང་འབག་ལ་རིགས་མི་འདྲ་བ་གང་དག་
ཡོད་དམ། གདོན་འདྲེའི་དུས་ཆེན་གྱི་གདོང་འབག་དང་ཨ་ཧྥེ་རི་ཁའི་གདོང་འབག་གི་རྣམ་པའི་རིགས་ཇི་ལྟར་འབྱེད་
པ་ཡིན་ནམ། བཀོལ་སྤྱོད་བྱེད་སྟངས་ཀྱིས་འབྱེད་པ་ཡིན་ནམ། ས་བབས་སམ་སྤྱི་ཚོགས་ཀྱིས་འབྱེད་པ་ཡིན་ནམ།
གདོང་འབག་ལ་སྤུས་ཀ་མི་འདྲ་བ་གང་དག་ཡོད་དམ།
བརྗོད་གཞི་དེ་དང་འདྲ་བའི་བརྗོད་གཞི་དབར་ལ་འདྲ་ས་དང་མི་འདྲ་ས་ཅི་ཞིག་ཡོད། ཨ་རིའི་གདོད་མའི་མི་རིགས་ཀྱི་
གདོང་འབག་དང་ཉི་ཧོང་གི་འབག་གཉིས་དབར་ལ་ཁྱད་པར་གང་འདྲ་ཡིན་ནམ། གདོན་འདྲེའི་དུས་ཆེན་དང་མཚན་
མཐུན་དུས་ཆེན་གཉིས་ཀྱི་ཁྱད་པར་གང་འདྲ་ཡིན་ནམ།
༣་༣་༤ སྒྲུབ་ཕྱོགས་ཀྱི་དྲི་བ་ཞིག་དགག་ཕྱོགས་ཀྱི་དྲི་བར་བསྒྱུར་བ།
གདོང་འབག་གྱོན་པ་དེ་དུས་ཆེན་གཞན་གྱི་ཆ་ཤས་སུ་མ་གྱུར་པའི་རྒྱུ་མཚན་གང་ཡིན་ནམ། དཔེར་ན་སྲིད་འཛིན་ཉིན་མོ་
དང་རྗེས་དྲན་ཉིན་མོ་ལྟ་བུའི་དུས་ཆེན་གྱི་ཆ་ཤས་སུ་མ་གྱུར་པའི་རྒྱུ་མཚན་གང་ཡིན་ནམ། ཨ་མེ་རི་ཀའི་གདོད་མའི་མི་
རིགས་ཀྱི་གདོང་འབག་དང་གླིང་ཆེན་ཨ་ཧྥེ་རི་ཁའི་གདོང་འབག་གཉིས་ལ་ཁྱད་པར་མེད་དམ། གདོང་འབག་གི་ཆ་ཤས་
གང་ཞིག་ཆོས་ལུགས་ཀྱི་མཛད་སྒོའི་ཁྲོད་གལ་ཆེན་མིན་ནམ།
༣་༣་༥ གལ་སྲིད་དེ་འདྲ་ཡིན་ན་ཟེར་བ་དང་ཚོད་དཔག་རང་བཞིན་གྱི་དྲི་བ་གཞན།
གལ་སྲིད་བརྗོད་གཞི་དེ་གཏན་ནས་མེད་པའམ། རྩ་མེད་དུ་སོང་བ། ཡང་ན་བརྗོད་དོན་གསར་པ་ཞིག་གི་ནང་བཞག་
ན་ཁྱད་པར་ཅི་ཞིག་ཡོད་དམ། གལ་སྲིད་མི་རྣམས་ཀྱིས་བདེ་འཇགས་ཁོ་ནའི་ཆེད་མ་གཏོགས་གདོང་འབག་གམ་ཁ་
རས་མ་གྱོན་པ་ཡིན་ན་གང་འདྲ་ཡིན་ནམ། གལ་སྲིད་མི་ཚང་མས་མི་མང་འདུ་འཛོམས་སར་གདོང་འབག་གྱོན་ན་
གང་འདྲ་ཡིན་ནམ། གལ་སྲིད་དགའ་རོགས་སྒྲིག་སྐབས་དུས་བཏབ་པའི་ཚེ་ན་གདོང་འབག་གམ་ཁ་རས་གྱོན་རྒྱུའི་
ལུགས་སྲོལ་ཡོད་ན་གང་འདྲ་ཡིན་ནམ། གཉེན་སྒྲིག་གི་མཛད་སྒོའི་སྐབས་གྱོན་ན། འདས་མཆོད་སྐབས་གྱོན་ན།ཨ་
ཧྥེ་རི་ཀའི་ཆོས་ལུགས་བྱེད་སྒོའི་ཁྲོད་འཆར་ཅན་ལྟ་བུ་ཡིན་ཀྱང་ནུབ་ཕྱོགས་པའི་ཆོས་ལུགས་བྱེད་སྒོའི་ཁྲོད་དེ་ལྟར་
མེད་དོན་ཅི་ཡིན་ནམ། ཅིའི་ཕྱིར་རྫུས་ཆས་གྱོན་པའི་རྔོན་པ་ཚོས་གདོང་འབག་གམ་ཁ་རས་མི་གོན་པ་ཡིན་ནམ།
མཛེས་བཟོའི་གཤག་བཅོས་དང་གདོང་འབག་གཉིས་ཇི་ལྟར་མི་འདྲ་བ་ཡིན་ནམ།
༣་༣༌༦ རྒྱུ་ཆ་ནས་གྲོས་འགོ་བཏོན་པའི་དྲི་བ་ཁག་གཏོང་བ།
རང་ཉིད་ཀྱི་བརྗོད་གཞིའི་སྐོར་ལ་དཔེ་ཀློག་མ་བྱས་པའི་སྔོན་དུ་ཁྱེད་ཀྱིས་འདི་ལྟར་སྒྲུབ་མི་ཐུབ། བསམ་འཆར་གཅིག་
མཐུན་ལས་བྱུང་བའི་དྲི་བ་འདོན་པ་ནི།
གལ་སྲིད་དཔྱད་གཞིའི་རྒྱུ་ཆས་ཁྱེད་ལ་གོ་སྐོན་བློ་འགུག་གི་ནུས་པ་ལྡན་པའི་ཁས་ལེན་ཞིག་འཛིན་གྱི་ཡོད་ན། དེའི་
ཁྱབ་ཚད་རྒྱ་ཆེ་རུ་གཏོང་སྲིད་པའི་དྲི་བ་འདོན་དགོས། ཨེ་ལེའེ་སི་(ELIAS) ཡིས་གསུངས་པ་ལྟར་ན། དུས་རབས་བཅོ་
བརྒྱད་པའི་ལོན་ཌོན་ཁུལ་དུ་གདོང་འབག་ཞབས་བྲོ་དར་སོ་ཆེན་པོར་གྱུར་པ་ནི་སྐབས་དེའི་སྤྱི་ཚོགས་ཀྱི་འཕོ་འགྱུར་
ཁྲོད་ཀྱི་སེམས་འཚབ་ལ་ཡ་ལན་སློག་པ་ལས་བྱུང་བ་ཞིག་ཡིན་པར་འདོད། སེམས་འཚབ་དེ་དང་གཅིག་མཚུངས་ཝེ་
ནེ་སིའི་གྲོང་ཁྱེར་ཁུལ་དུ་ཡང་བྱུང་ཡོད་པ་རེད་དམ།
བདེན་དཔང་གསར་པས་བཤད་ཚུལ་གཅིག་པ་རྒྱབ་སྐྱོར་བྱེད་སྲིད་པའི་དྲི་བ་འདོན་དགོས། ཨེ་ལེའེ་སི་ཡིས་དཔར་
སྐྲུན་བྱས་ཟིན་པའི་རྒྱུ་ཆ་བཀོལ་ནས་གདོང་འབག་གྱོན་པའི་ཞབས་བྲོ་སྐོར་གྱི་ཁས་ལེན་ལ་རྒྱབ་སྐྱོར་བྱས་ཡོད།
ལ་ད་དུང་འཕྲིན་ཡིག་དང་ཉིན་ཐོ་ཡིས་རྒྱབ་སྐྱོར་བྱས་ཡོད་དམ།
ད་ནི་བསམ་འའཆར་མི་མཐུན་པ་ལས་བྱུང་བའི་དྲི་བ་གཏོང་དགོས།
མར་ཊེན་ཛི་(MARTINEZ) མཆོག་གིས་རོ་མན་ཐོ་ལིག་ཆོས་ལུགས་ཀྱི་དུས་སྟོན་སྐབས་འབག་གྱོན་པ་ནི། གདོང་
འབག་གྱོན་མཁན་སྤྱི་ཚོགས་ཀྱི་ཚད་མཚམས་ལས་བརྒལ་བའི་ཆེད་ཡིན་པར་ཁས་ལེན་བྱེད། འོན་ཀྱང་རྒྱ་ཆེ་ས་
ནས་བལྟས་པ་ཡིན་ན་གདོང་འབག་གོན་པའི་བྱེད་སྒོ་ཚང་མའི་ནང་སྤྱི་ཚོགས་སམ་ཆོས་ལུགས་ཀྱི་ཚད་མཚམས་
ལས་བརྒལ་བའི་རྟགས་མཚན་ཞིག་མཐོང་གི་འདུག་གམ།
(ང་ཚོས་དཔྱད་གཞིའི་རྒྱུ་ཆ་དང་མི་མཐུན་པ་ཇི་ལྟར་བཀོལ་ཚུལ་ཞིབ་ཕྲ་༦་༤ ནང་བགྲོ་གླེང་བྱས་ཡོད)
གལ་སྲིད་ཁྱེད་རང་ཉམས་མྱོང་ལྡན་པའི་ཞིབ་འཇུག་པ་ཞིག་ཡིན་ན་ཞིབ་འཇུག་གཞན་གྱིས་དྲི་བ་བཏོན་ཀྱང་
ལན་བཏབ་མེད་པའི་རིགས་འཚོལ་དགོས། དུས་དེབ་ཀྱི་དཔྱད་རྩོམ་མང་པོ་ཞིག་གི་མཇུག་ཏུ་ཚིག་གྲུབ་རེ་ཟུང་གི་ནང་
ལན་བཏབ་མེད་པའི་དྲི་བ་ཁ་ཤས་དང་། ཞིབ་འཇུག་མུ་མཐུད་གནང་དགོས་པའི་བསམ་ཚུལ་ཁག་བྲིས་ཡོད། (༤་༣་༢
ནང་དུ་དཔེ་མཚོན་གསལ།) ཁོ་ཚོའི་བསམ་འཆར་བཏོན་པའི་གནད་དོན་ཚང་མར་ཞིབ་འཇུག་བྱེད་མི་ཐུབ་ན་ཡང་། དེའི་
ཁྲོད་ཀྱི་ཆ་ཤས་ཤིག་སྒྲུབ་ཆོག །ད་དུང་རང་ཉིད་ཀྱི་བརྗོད་གཞིའི་སྐོར་དྲ་ཐོག་ནས་འཚོལ་ཆོག །དེའི་རྗེས་སུ་“མངོན་མེད་
དུ་བསྡད་” ནས་དྲ་མཛོད་ནང་ཡོད་པའི་དྲི་བ་རྣམས་ལ་རྒྱུས་ལོན་བྱེད་དགོས། རང་ཉིད་ལ་སྤྲོ་བ་སྟེར་བའི་དྲི་བ་རྣམས་ཟིན་
ཐོར་འགོད་དགོས། གལ་སྲིད་དེ་དག་དམིགས་བསལ་དང་ཁྱབ་ཚད་ཆུང་ཆུང་ཡིན་ན་རང་ཉིད་ཀྱི་དྲི་བ་རྣམས་དྲ་ཐོག་ལ་
བཞག་ཆོག །
༣་༣་༧ དྲི་བར་དབྱེ་ཞིབ་བྱེད་དགོས།
ཁྱེད་ཀྱི་སེམས་ནང་དྲན་པའི་དྲི་བ་ཡོད་ཚད་བཏང་ཚར་བའི་རྗེས་སུ་དེ་དག་གི་རིན་ཐང་དབྱེ་ཞིབ་བྱེད་དགོས། རྒྱུ་མཚན་ནི་
དྲི་བ་ཚང་མ་ཡག་པོ་ཡིན་པའི་ངེས་པ་མེད། དྲི་བ་དང་དེའི་ལན་འདེབས་ཀྱིས་རང་ཉིད་ཀྱི་(ཡག་ཤོས་ནི་ཀློག་པ་པོའི་)
བརྗོད་གཞི་ལ་ཐབས་ལམ་གསར་པ་ཞིག་གི་སྒོ་ནས་བསམ་བློ་གཏོང་དགོས་པའི་རིགས་འཚོལ་རྒྱུ། གཤམ་གྱི་དྲི་བ་འདི་
ལྟ་བུ་ལས་གཡོལ་ཐབས་བྱེད་དགོས།
ཁོ་ཚོའི་ལན་འདེབས་ནི་གཏན་འཁེལ་ཟིན་པའི་བདེན་པ་ཡིན་ཞིང་ཁྱེད་ཀྱིས་འཚོལ་བདེ་བོ་ཡིན་པ། ཨེན་སུ་ཊི་(ཁ་ན་ཌིའི
གདོད་མའི་མི་རིགས་ཤིག།) མི་ཚོས་གཉེན་སྒྲིག་མཛད་སྒོའི་སྐབས་གདོང་འབག་བཀོལ་བཞིན་ཡོད་དམ། ཇི་ལྟར་དང་ཅིའི་
ཕྱིར་གྱི་དྲི་བ་གཉིས་ནི། གང་ངམ་སུ། གང་ཞིག །ག་དུས། གང་དུ་སོགས་ལས་གཏིང་ཟབ་པའི་བསམ་གཞིག་གཏོང་
དགོས་ཀྱི་ཡོད་ལ། གཏིང་ཟབ་པའི་བསམ་གཞིག་གིས་བློ་མགུ་ནུས་པའི་ལན་འདེབས་ཀྱི་ཕྱོགས་སུ་ཁྲིད་པ།
ཁོ་ཚོའི་ལན་དེ་ནི་ཚོད་དཔག་ཙམ་ཡིན་པ། ཡི་ཤུའི་ཆོས་ལུགས་ཀྱི་མཛད་སྒོར་ཞུགས་དུས་ཁ་རས་གོན་པ་ཡིན་ན་
ཚོགས་ཞུགས་བྱེད་མཁན་མང་པོ་ཞིག་ཡོང་སྲིད་དམ། ཁྱེད་ཀྱིས་དྲི་བ་དེ་སེལ་ཐབས་བྱེད་པའི་དཔྱད་གཞིའི་རྒྱུ་ཆ་
བརྟན་པོ་དེ་འདྲར་བསམ་བློ་གཏོང་མི་ཐུབ་པ་ཡིན་ན་དེ་སེལ་ཐབས་བྱེད་མི་ཐུབ།
འགྲོ་ལམ་མེད་པའི་ལན་འདེབས་པ། དམག་འཁྲུག་མ་བྱས་སྔོན་གྱི་དགུང་མོར་ཞི་ལ་ནག་པོ་ག་ཚོད་ཅིག་ཨེ་ལ་མོར་
ཉལ་ཡོད་དམ། དེ་ལ་ལན་བཏབ་ནས་གནད་དོན་གལ་ཆེན་པོ་ཞིག་ཐག་གཅོད་པར་ཕན་ཐོགས་ཡོང་རྒྱུ་མཐོང་དཀའ་
བས་ན་དྲི་བ་དེ་འདྲ་ནི་ཕལ་ཆེར་འདྲི་རིན་མེད་པ་ཞིག་རེད།
འོན་ཀྱང་ཁྱེད་རང་ནོར་འཁྲུལ་ཤོར་བ་དེ་འདྲ་ཡོང་སྲིད། དྲི་བ་ཁ་ཤས་ནི་རིན་ཐང་མེད་པའམ་གལ་གནད་མེད་པ་དང་ཐ་ན་
གླེན་རྟགས་ལྟ་བུར་སྣང་མོད། དེའི་ལན་འདེབས་ནི་བསམ་ཡུལ་ལས་འདས་པའི་གནད་འགག་ཡོད་པ་དེ་འདྲ་ཡང་ཡོང་གི་
ཡོད། ཞིབ་འཇུག་པ་ཞིག་གིས་ཅིའི་ཕྱིར་ཚིག་ཇ་ཁོ་ཧྥེ་ཐང་ལ་གཤོ་བ་སྐམ་རྗེས་སྒོར་དབྱིབས་ཀྱི་རི་མོ་ཐོན་པའི་སྐོར་ངོ་
མཚར་སྐྱེས་པར་བརྟེན་ནས་གཤེར་རྫས་ཀྱི་ཁྱད་ཆོས་སྐོར་ལ་གསར་རྙེད་ཅིག་བྱུང་བ་རེད། གསར་རྙེད་དེ་ནི་ཁོང་གི་ཁྱབ་
ཁོངས་ལ་ཤིན་ཏུ་གལ་ཆེན་པོ་ཡིན་པ་དང་། ཚོན་རྩི་གསར་བཟོ་བྱེད་མཁན་ཚོས་དོན་དག་དེ་གཙིགས་ཆེན་དུ་བཟུང་བ་
རེད། དེ་བས་དམག་འཁྲུག་མ་བྱས་སྔོན་གྱི་དགུང་མོར་ཞི་ལ་ནག་པོ་ག་ཚོད་ཅིག་ཨེ་ལ་མོར་ཉལ་ཡོད་དམ་ཟེར་བའི་དྲི་བ་
དེས་ཁྱེད་རང་གང་དུ་ཁྲིད་མིན་སུས་ཤེས། ཁྱེད་རང་དེ་ལ་མ་སླེབས་བར་དུ་དེ་ཤེས་རྟོགས་བྱེད་ཐབས་མེད།
ཁྱེད་ལ་འདྲི་རིན་ཡོད་པའི་དྲི་བ་ཁག་ཅིག་ཡོད་པའི་སྐབས་སུ། དྲི་བ་དེ་དག་ཕྱོགས་གཅིག་ཏུ་བསྡོམས་ནས་དྲི་བ་
ཆེན་པོ་ཞིག་བཟོ་ཐབས་བྱེད་དགོས། དཔེར་ན་ཨེ་ལ་མོའི་གཏམ་རྒྱུད་ཁྲོད་ཀྱི་དྲི་བ་མང་པོ་ནི་གཏམ་རྒྱུད་ཤོད་མཁན་ཚོའི་
ཆེད་དང༌། ཁོ་ཚོའི་གཏམ་རྒྱུད་ཀྱི་རང་ཉིད་ལ་ཤུགས་རྐྱེན་གང་ཞིག་བཏང་བའི་སྐོར་ཡིན། སྲིད་དོན་པ་ཚོས་གཏམ་རྒྱུད་
འདི་ཇི་ལྟར་བེད་སྤྱོད་བཏང་བ་རེད་དམ། གཏམ་རྒྱུད་ཤོད་མཁན་ཚོའི་ཀུན་སློང་ལ་འགྱུར་བ་ཇི་ལྟར་བྱུང་བ་ཡིན་ནམ།
གཏམ་རྒྱུད་རེ་རེ་སུ་ཞིག་གི་དམིགས་ཡུལ་སྒྲུབ་ཀྱི་ཡོད་དམ། སོགས་འདི་དག་ཕྱོགས་གཅིག་ཏུ་བསྡོམས་ནས་དྲི་བ་
གཅིག་གི་ནང་བཏང་ཆོག་པ་སྟེ།
ཇི་ལྟར་དང་ཅིའི་ཕྱིར་ཨེ་ལ་མོའི་གཏམ་རྒྱུད་བཀོལ་སྤྱོད་བྱེད་མཁན་ཚོས་གལ་ཆེའི་བྱུང་བ་དེ་ལ་རྟོག་སྒྲུང་གི་ཁྱད་ཆོས་
བཏོན་པ་རེད་དམ།
དྲི་བ་འདི་ལྟ་བུ་ཞིག་གིས་ཁྱེད་ལ་ཞིབ་འཇུག་གི་ལམ་ཁ་སྟོན་པར་མ་ཟད། ཀློག་པ་པོ་ཚོས་ཁྱེད་ཀྱི་དྲི་བ་དེ་གལ་འགངས་
ཆེན་པོ་ཡིན་མིན་གྱི་སེལ་ཐབས་བྱེད་ཚུལ་ཡིད་ལ་འཆར་བའི་འགོ་འཛུགས་པ་ཡིན།
༣་༤ དྲི་བ་གལ་གནད་ཆེ་ཤོས། དེ་ལྟར་ཡིན་ན་ག་རེ་ཡོད།
ཉམས་མྱོང་ལྡན་པའི་ཞིབ་འཇུག་པ་ཞིག་ཡིན་ན་ཡང་། ཁྱེད་རང་འཆར་གཞིའི་ནང་གང་འཚམ་ཞུགས་ཟིན་ན་མ་གཏོགས་
གོམ་པ་རྗེས་མ་དེ་སྤོ་མི་ཐུབ་པ་ཡོང་སྲིད་ལ། གལ་སྲིད་གསར་ཞུགས་ཞིབ་འཇུག་པ་ཞིག་ཡིན་ན་ཁྱེད་རང་ལ་འགོག་རྐྱེན་
ཡང་འཕྲད་སྲིད། ཁྱེད་ལ་དགའ་མོས་ཅན་གྱི་དྲི་བ་ཞིག་ཡོད་ན་ངེས་པར་དུ་དེ་ལས་བཙན་པའི་དྲི་བ་ཞིག་འདོན་དགོས་པ་
སྟེ། དེ་ལྟར་ཡིན་ན་ག་རེ་ཡོད་ཅེས་འདྲི་དགོས། རང་ཉིད་དྲི་བ་དེའི་ལན་ལ་དགའ་མོས་ཡོད་པར་མ་ཟད་ད་དུང་མི་གཞན་
གྱིས་དྲི་བ་དེ་འདྲ་གཏོང་རིན་ཡོད་དམ། ཁྱེད་ཀྱིས་སྔོན་ལ་དྲིས་ཟིན་པའི་དྲི་བ་སྟེ། དེ་ལྟར་ཡིན་ན་ག་རེ་ཡོད་ཟེར་བ་དེ་ལ་
ལན་འདེབས་མི་ཐུབ་པ་ཡོང་སྲིད། འོན་ཀྱང་དེ་ནི་ངེས་པར་དུ་བསམ་བློ་གཏོང་དགོས་པའི་དྲི་བ་ཞིག་རེད། རྒྱུ་མཚན་ནི།
དེས་རང་ཉིད་དགའ་མོས་ཡོད་པ་ཙམ་ལས་བརྒལ་ཏེ་རང་ཉིད་ཀྱི་རྩོམ་ཡིག་གིས་མི་གཞན་ལ་ཤུགས་རྐྱེན་གང་འདྲ་ཐེབས་
མིན་ལ་བསམ་བློ་གཏོང་དུ་འཇུག །
བསམ་བློ་འདི་ལྟར་གཏོང་དགོས་པ་སྟེ། དྲི་བར་ལན་མ་བཏབ་ན་ཅི་ཞིག་ཤོར་འགྲོའམ། དེ་ལ་ལན་མ་བཏབ་པར་བརྟེན་ང་
ཚོས་བྱ་བ་དང་དངོས་པོ་གཞན་དག་ལ་གོ་བ་སྔར་ལས་ལྷག་པ་ལེན་རྒྱུར་འགོག་རྐྱེན་བཟོའམ། དེ་ལྟར་ཡིན་ན་ག་རེ་ཡོད་
ཟེར་ནས་ཐོག་མར་རང་ཉིད་ལ་དྲི་བ་གཏོང་དགོས།
གལ་སྲིད་ངས་ཕྱེ་མ་ལེབ་རྣམས་དགུན་ཁར་གང་དུ་འགྲོ་བཞིན་ཡོད་མེད་མི་ཤེས་པ་དང་ཡང་ན་དུས་རབས་བཅོ་ལྔ་པའི་
རོལ་མོ་བ་ཚོས་རོལ་ཆས་ཀྱི་གདངས་ཇི་ལྟར་སྒྲིག་པའམ། ཡང་ན་ཨེ་ལ་མོའི་གཏམ་རྒྱུད་དེ་ལྷ་སྒྲུང་ཞིག་ཏུ་གྱུར་དོན་གང་
ཡིན་པ་སོགས་ཀྱི་དྲི་བ་དེ་དག་ལ་ལན་འདེབས་མ་ཐུབ་པ་ཡིན་ན་ག་རེ་ཡོད་དམ། ང་ཚོས་ཅི་ཞིག་ཤོར་སྲིད་དམ།
དེའི་ལན་དུ་ངས་ཅི་ཡང་ཤོར་གྱི་མེདཅེས་ལན་འདེབས་སྲིད། ངས་ཤེས་འདོད་པ་ཙམ་ཡིན་ཟེར་ནདེ་ནི་འགོ་རྩོམ་སྟངས་
ལེགས་པོ་ཞིག་ཡིན་སྲིད་ཀྱང་མཇུག་བསྒྲིལ་སྟངས་ལེགས་པོ་ཞིག་མ་རེད། རྒྱུ་མཚན་ནི་གང་ལྟར་རིམ་བཞིན་ཁྱེད་ལ་
ཀློག་པ་པོ་ཚོས་ཀྱང་དྲི་བ་གཏོང་ངེས་ཡིན་ལ། ཁོང་ཚོར་དགོས་པའི་ལན་ནི་ང་ལ་ཤེས་འདོད་ཡོདཟེར་བ་ལས་བརྒལ་
ཡོད། དེ་ལྟར་ཡིན་ན་ག་རེ་ཡོད།ཟེར་བའི་དྲི་བར་ལན་འདེབས་པར། ཞིབ་འཇུག་པ་ཚང་མར་སུན་སྣང་སྐྱེས་ཀྱི་ཡོད་པ་ནི་
གསར་ཞུགས་ཞིབ་འཇུག་པ་དང་། ཉམས་མྱོང་ལྡན་པའི་ཞིབ་འཇུག་པ་ཚང་མར་འདྲ་མཚུངས་ཡིན།
རྒྱུ་མཚན་ནི་ཁྱེད་ལ་དྲི་བ་གཅིག་ལས་མེད་དུས། གཞན་གྱིས་དེའི་དྲིས་ལན་ལ་དོན་སྙིང་ཡོད་པར་ཚོད་དཔག་བྱེད་དཀའ།
ཡིན་ན་ཡང་ཁྱེད་ཀྱི་འཆར་གཞིའི་ལས་དོན་ཆ་ཚང་ཁྲོད་དེ་ལ་ལན་འདེབས་པའི་ཕྱོགས་སུ་འབད་བརྩོན་བྱེད་དགོས།
དེ་ལྟར་སྒྲུབ་པར་ཁྱེད་ལ་གོ་རིམ་གསུམ་ཡོད།
༣་༤་༡ གོ་རིམ་དང་པོ། བརྗོད་གཞིར་མིང་འདོགས་པ།
གལ་སྲིད་འཆར་གཞི་ཞིག་འགོ་བརྩམས་དུས་ནས་བརྗོད་གཞི་གཅིག་མ་གཏོགས་མེད་ན་དེ་ལ་དྲི་བ་ལེགས་པོ་གཅིག་
གཉིས་རེ་ཡོད་སྲིད། དེས་ན་མིང་བཏགས་པའི་སྒོ་ནས་འཆར་གཞི་འགོ་རྩོམ་དགོས།
ངས་་་་་་དེའི་སྐོར་ཤེས་འདོད། ངས་་་་་་དེའི་སྐོར་ཞིབ་འཇུག་བྱེད་བཞིན་ཡོད། ངས་་་་་་དེའི་སྐོར་ཉམས་ཞིབ་བྱེད་བཞིན་
ཡོད།
སྟོང་ཆ་འདི་དག་བརྗོད་གཞི་གང་ཡིན་པ་བྱ་བའམ་གནས་སྟོན་པ་བཀོལ་ནས་དེས་ཁ་སྐོང་ན།
ངས་བྱང་ཨ་མེ་རི་ཀའི་འོ་འཐུང་སྲོག་ཆགས་ཆེ་གྲས་མེད་པར་གྱུར་པའི་རྒྱུ་རྐྱེན་སྐོར་ལ་ཞིབ་འཇུག་བྱེད་ཀྱི་ཡོད།
ངས་ལིན་ཁེན་གྱིས་ལས་དབང་(སྔོན་ཚུད་ནས་ཐག་བཅད་ཟིན་པ་རེད་ཅེས་པའི་ལྟ་གྲུབ) —ལ་ཡིད་ཆེས་བྱས་པ་དང་དེས་
ཁོང་གི་རྒྱུ་མཚན་འདྲེན་སྟངས་ལ་ཤུགས་རྐྱེན་ག་རེ་ཐེབས་ཡོད་མེད་ལ་ཞིབ་འཇུག་བྱེད་ཀྱི་ཡོད།
༣་༤་༢ གོ་རིམ་གཉིས་པ། ཐད་ཀར་མིན་པའི་དྲི་བ་ཁ་སྣོན།
རང་ཉིད་ཀྱི་བརྗོད་གཞིའི་སྐོར་ལ་མ་ཤེས་པའི་རིགས་དང་གོ་རྟོགས་མེད་པའི་སྐོར་ལ་ཞར་བྱུང་དྲི་བ་གཏོང་དགོས།
ངས་་་་་ཞིབ་འཇུག་གམ་ཡང་ན་སློབ་སྦྱོང་བྱེད་བཞིན་ཡོད༡།
༢། རྒྱུ་མཚན་ནི། ངས་་་་་སུ་རེད་དམ། ག་རེ་རེད་དམ། ནམ་རེད་དམ། གང་དུ་རེད་དམ། ཡིན་ནམ་མིན་ནམ། ཅིའི་
ཕྱིར་རེད་དམ། ཇི་ལྟར་རེད་པ་ཤེས་འདོད་ཡོད།
༡། ངས་གླིང་ཆེན་ཨ་མེ་རི་ཀའི་བྱང་ཕྱོགས་ཀྱི་འོ་འཐུང་སྲོག་ཆགས་ཆེ་གྲས་མེད་པར་གྱུར་པའི་རྒྱུ་རྐྱེན་སྐོར་ཞིབ་
འཇུག་བྱེད་བཞིན་ཡོད།
༢ རྒྱུ་མཚན་ནི། ངས་དེ་དག་རྔོན་བརྒྱབ་པ་ལ་བརྟེན་ནས་རྩ་སྟོངས་སུ་སོང་བ་ཡིན་ནམ་མིན་ནམ་གསལ་པོ་ཤེས་འདོད་
འདུག །
༡། ངས་ལིན་ཁེན་གྱིས་ལས་དབང་ལ་ཡིད་ཆེས་བྱས་པ་དང་། དེས་ཁོང་གི་རྒྱུ་མཚན་འདྲེན་སྟངས་ལ་ཤུགས་རྐྱེན་
ག་རེ་ཐེབས་ཡོད་མེད་སྐོར་ལ་ཞིབ་འཇུག་བྱེད་བཞིན་ཡོད།
༢། རྒྱུ་མཚན་ནི། ཁོས་ལས་དབང་ལ་ཡིད་ཆེས་བྱས་པ་དེས་(ཨ་རིར) ནང་འཁྲུག་འབྱུང་རྐྱེན་ལ་གོ་བ་ཇི་ལྟར་ལེན་
རྒྱུར་ཤུགས་རྐྱེན་ཐེབས་ཡོད་མེད་གསལ་པོར་ཤེས་འདོད་ཡོད།
ཁྱེད་ཀྱིས་ཇི་ལྟར་རམ། ཅིའི་ཕྱིར་ཡིན་མིན་ཤེས་འདོད་ཡོད་པའི་རྒྱུ་མཚན་གྱིས་ཟེར་བའི་ཚིག་མཚམས་ཁ་སྣོན་རྒྱབ་པ་
ཡིན་ན་རང་ཉིད་ཀྱི་བརྗོད་གཞི་འཚོལ་དོན་གང་ཡིན་གསལ་བཤད་བྱས་པ་སྟེ་རང་ལ་གལ་འགངས་ཤིན་ཏུ་ཆེ་བའི་དྲི་བ་
ཞིག་ལ་ལན་འདེབས་རྒྱུ་དེ་རེད།
གལ་སྲིད་ཁྱེད་རང་གསར་ཞུགས་ཞིབ་འཇུག་པ་ཞིག་ཡིན་པ་དང་གོམ་པ་འདི་ལ་སླེབས་ཡོད་པ་ཡིན་ན་རང་ཉིད་
་རྟེན་འབྲེལ་ལེགས་གསོལ་ཞུ་ཆོག །གང་ཡིན་ཟེར་ན་ཁྱེད་རང་དམིགས་ཡུལ་མེད་པར་རྒྱུ་ཆ་བསྡུ་རུབ་བྱེད་པའི་སྐྱོན་
ལས་བརྒལ་ཚར་བ་རེད། ད་ལྟ་བྱེད་ཐུབ་པ་ཡིན་ན་གོམ་པ་ཡང་བསྐྱར་ཅིག་སྤོ་དགོས། དེ་ནི་མཐོ་རིམ་ཞིབ་འཇུག་པ་
རྣམས་ཀྱིས་ཁོ་ཚོས་ངེས་པར་དུ་སྤོ་དགོས་པ་ཤེས་ཀྱི་ཡོད། དེའི་རྒྱུ་མཚན་ནི་ཁོ་ཚོའི་ལས་ཀ་ནི་ཁོ་ཚོར་བལྟོས་པའི་དོན་
སྙིང་མ་ཡིན་པར་ཁོ་ཚོའི་ཁྱབ་ཁོངས་ཀྱི་མི་གཞན་དག་ལ་བལྟོས་པའི་དོན་སྙིང་ཡིན་པ་ཁོ་ཚོས་ཤེས་རྟོགས་ཡོད་པའི་རྐྱེན་
གྱིས་རེད། དེ་ལྟར་ཡིན་ན་ཁྱད་ག་རེ་ཡོད་ཟེར་བར་ཁོང་ཚོར་ལན་ཞིག་ཡོད་ངེས་ཡིན།
༣་༤་༣ གོ་རིམ་གསུམ་པ། དྲི་བར་སྐུལ་སློང་བྱས་ནས་དེ་ལྟར་ཡིན་ན་ག་རེ་ཡོད་ཟེར་བར་ལན་འདེབས་པ།
རིམ་པ་འདིར་དྲི་བ་ནི་རང་ཉིད་གཅིག་པོ་ཙམ་མ་ཡིན་པ་མི་གཞན་གྱིས་ཀྱང་དགའ་མོས་བྱེད་སྲིད་པའི་སྐོར་འཁོད་ཡོད།
འདི་བསྒྲུབ་དགོས་ན་ཞར་བྱུང་གི་དྲི་བ་གཉིས་པ་ཞིག་ཁ་སྣོན་བྱས་ནས་ཅིའི་ཕྱིར་དྲི་བ་དང་པོ་འགོད་པའི་རྒྱུ་མཚན་ལ་
འགྲེལ་བཤད་རྒྱག་དགོས། རང་ཉིད་ཀྱི་ཀློག་པ་པོ་རྣམས་ཀྱིས་གོ་བ་ཇི་ལྟར་དང་། ཅིའི་ཕྱིར་། གང་རུང་ཡིན་མིན་ཤེས་
རྟོགས་ཆེད་དྲི་བ་གཉིས་པ་དེ་ངོ་སྤྲོད་བྱེད་དགོས།
༡། ངས་ཨ་མེ་རི་ཁ་བྱང་ཕྱོགས་ཀྱི་འོ་འཐུང་སྲོག་ཆགས་ཆེ་གྲས་མེད་པར་གྱུར་པའི་རྒྱུ་རྐྱེན་ལ་ཞིབ་འཇུག་བྱེད་ཀྱི་
ཡོད།
༢། རྒྱུ་མཚན་ནི་གདོད་མའི་མི་རིགས་ཀྱིས་དེ་དག་བསད་པ་དང་རྩ་མེད་དུ་བཏང་ཡོད་མེད་ངས་ཤེས་འདོད།
ཀློག་པ་པོ་རྣམས་ལ་གདོད་མའི་མི་རིགས་ནི་རང་བྱུང་ཁམས་དང་འཆམ་མཐུན་མཉམ་གནས་བྱེད་མཁན་ཡིན་༣།
ནམ། ཡང་ན་རང་བྱུང་ཁམས་ལ་གཏོར་བརླག་བྱེད་མཁན་ཡིན་མིན་ཤེས་རྟོགས་ཐུབ་པར་རོགས་ཕན་ཡོང་བའི་
ཆེད་དུ་ཡིན་ལྟ་བུ།
༡། ངས་སྲིད་འཛིན་ལིན་ཁེན་གྱིས་ལས་དབང་ལ་ཡིད་ཆེས་བྱས་པ་དང་། དེས་ཁོང་གི་རྒྱུ་མཚན་འདྲེན་སྟངས་ལ་
ཤུགས་རྐྱེན་གང་ཞིག་ཐེབས་ཡོད་མེད་ལ་ཞིབ་འཇུག་བྱེད་ཀྱི་ཡོད།
ཁོང་གིས་ལས་དབང་ལ་ཡིད་ཆེས་དང་དཀོན་མཆོག་གི་དགོངས་པར་བཅངས་པའི་དད་སེམས་ཀྱིས་( ཨ་རིའི)༢།
ནང་འཁྲུག་གི་རྒྱུ་རྐྱེན་ལ་གོ་བ་ཇི་ལྟར་བླངས་ཡོད་པ་དེ་ངས་གསལ་པོར་ཤེས་འདོད།
༣། ཁོང་གི་ཆོས་ལུགས་དད་མོས་ཀྱིས་ཁོང་གི་དམག་དོན་ཐབས་ཇུས་ལ་ཤུགས་རྐྱེན་ཇི་ལྟར་ཐེབས་སྲིད་པའི་སྐོར་
ཀློག་པ་པོ་རྣམས་ལ་ཤེས་རྟོགས་ཡོང་བར་རོགས་རམ་ཆེད་དུ་ཡིན་ལྟ་བུ།
ཁྱེད་ཀྱི་རེ་བ་ནི་གོ་རིམ་གསུམ་པའི་ཁྲོད་ཀྱི་ཞར་བྱུང་གི་དྲི་བ་ཡིས་ཀློག་པ་པོ་རྣམས་ལ་དོ་སྣང་སླེབས་འཇུག་རྒྱུ་དེ་ཡིན།
གལ་སྲིད་དེས་རང་ཉིད་ཀྱི་ཁྱབ་ཁོངས་ཀྱི་གནད་དོན་གལ་ཆེན་ཞིག་ལ་ལན་ཐད་ཀར་འདེབས་པའམ། ཡང་
ཡང་ན་བརྒྱུད་ནས་
ལན་འདེབས་པའི་དབང་དུ་བཏང་ནའང་། ཀློག་པ་པོ་རྣམས་ཀྱིས་དེའི་ལན་འདེབས་ལ་དོ་སྣང་བྱེད་ངེས་ཡིན།
མཐོ་རིམ་ཞིབ་འཇུག་མི་སྣ་ཁ་ཤས་ཀྱིས་ཁོ་ཚོའི་ཁྱབ་ཁོངས་གཅིག་པའི་མི་གཞན་གྱིས་དོ་སྣང་བྱེད་པའི་དྲི་བ་
ནས་འགོ་རྩོམ་གྱི་ཡོད། དཔེར་ན་ཅིའི་ཕྱིར་གཟུགས་བོང་ཧ་ཅང་ཆེ་བའི་ཤིང་།སྒྱིད་ལུག་ཅན་གླང་པོ་སྤུ་བཟང༔རྣམས་ཨ་
མེ་རི་ཀའི་བྱང་ཕྱོགས་ཁུལ་ནས་མེད་པར་གྱུར་པ་རེད་དམ།(རིགས་རྒྱུད་སྟོང་བ) ཡང་ན་རིགས་རྒྱུད་ཉེན་མཆོང་ཅན་གྱི་
སེམས་ཅན་གྱི་རིགས་ཡིན་ནམ། འོན་ཀྱང་སྐབས་འགར་ང་ཚོ་(རྩོམ་སྒྲིག་པ་ལྔ་རྣམས་ཚུད་པའི་) དང་ཞིབ་འཇུག་པ་ཧ་
ཅང་མང་པོ་ཞིག་ནས་ཐོག་མའི་ཟིན་བྲིས་མ་རྒྱབ་བར་དུ་གོ་རིམ་གསུམ་པོ་དེའི་ནང་དུ་ལེགས་སྒྲིག་བྱེད་ཐུབ་ཀྱི་མེད་པ་
ཤེས་ཀྱི་ཡོད། དེར་བརྟེན་ནོར་འཁྲུལ་ཤོར་མི་རུང་ཞིག་ནི། འདི་ཅིའི་ཕྱིར་གནད་འགག་ཏུ་གྱུར་པ་རེད་དམ་ཟེར་བའི་གོ་
རིམ་གསུམ་པོར་ལན་ལེགས་པོ་ཞིག་མེད་བཞིན་དུ་ཞིབ་འཇུག་འགོ་འཛུགས་བྱེད་པ་དེ་ཡིན། གོ་རིམ་འདི་གསུམ་པོར་
བསམ་བློ་གཏན་ནས་མ་བཏང་ན་ཞིབ་འཇུག་མཇུག་རྫོགས་དུས་དཀའ་ངལ་འཕྲད་ཀྱི་རེད། གལ་སྲིད་ཁྱེད་ཀྱིས་མཐོ་རིམ་
གྱི་ཞིབ་འཇུག་ཅིག་བྱེད་ཀྱི་ཡོད་ན་གོ་རིམ་གསུམ་པོ་འདི་ངེས་པར་དུ་བརྒྱུད་དགོས། རྒྱུ་མཚན་ནི་གོ་རིམ་གསུམ་པོར་
ལན་འདེབས་རྒྱུ་ནི་རང་ཉིད་ཞིབ་འཇུག་སྡེ་ཁག་ལ་ཞུགས་ནས་བགྲོ་གླེང་བྱེད་ཆོག་པའི་ཐོབ་ཐང་ལག་ཁྱེར་ལྟ་བུ་དེ་ཡིན།
རྒྱུན་དུ་རང་གི་འདུག་གྲོགས་དང་། གཉེན་ཉེ། ཡང་ན་གྲོགས་པོ་རྣམས་ལ་སྐད་ཆ་དྲིས་ནས་རང་ཉིད་ཀྱི་(རྩོམ་
ཡིག་གི་) འཕེལ་རིམ་ལ་ཚོད་ལྟ་བྱེད་པ་དང་། གོ་རིམ་གསུམ་པོ་དེ་ཇེ་ལེགས་སུ་གཏོང་ཐབས་གནང་དགོས། གལ་སྲིད་དེ་
ཚོས་གདེང་ཚོད་ཡོད་པའི་སྒོ་ནས་སྒྲུབ་མི་ཐུབ་ནའང་རང་ཉིད་གང་དུ་ཡོད་པ་དང་ད་དུང་རང་ཉིད་གང་དུ་འགྲོ་དགོས་པ་
ཤེས་ཀྱི་རེད། མདོར་བསྡུས་ནས་བཤད་ན་ཁྱེད་ཀྱི་དམིགས་ཡུལ་ནི་འགྲེལ་བཤད་རྒྱག་རྒྱུ་དེ་རེད།
ཁྱེད་ཀྱིས་ཅི་ཞིག་གི་སྐོར་འབྲི་བཞིན་ཡོད་དམ། ངས་བརྗོད་གཞི་་་་་་་སྐོར་འབྲི་བཞིན་ཡོད།༡།
༢། དེའི་སྐོར་ལ་མི་ཤེས་པ་གང་ཡིན་ནམ། རྒྱུ་མཚན་ནི་ང་ལ་དེའི་སྐོར་ཤེས་རྟོགས་བྱེད་འདོད་ཡོད་་་་་
༣། ཅིའི་ཕྱིར་ཀློག་པ་པོ་རྣམས་ཀྱིས་དེའི་སྐོར་ཤེས་འདོད་ཡོད་མེད་སེམས་ཁུར་བྱེད། ཀློག་པ་པོ་རྣམས་ལ་གོ་རྟོགས་
སྔར་ལས་ལེགས་པོ་ཡོང་བའི་ཆེད་དུ་་་་་་ལྟ་བུའོ།།
གཤམ་གྱི་ས་བཅད་ཁག་གི་ནང་ང་ཚོས་གོམ་སྟབས་གསུམ་དང་། དེ་བཞིན་ཤུགས་བསྟན་གྱི་དྲི་བའི་སྐོར་བསྐྱར་དུ་བཤད་
རྒྱུ་ཡིན། གང་ཡིན་ཟེར་ན་དྲི་བ་དེ་དག་ཤེས་རྟོགས་ཐུབ་རྒྱུར་གལ་འགངས་ཤིན་ཏུ་ཆེ་བར་མ་ཟད། ཀློག་པ་པོ་རྣམས་ཀྱིས་
མཐོང་ཆེན་བྱེད་པའི་ཞིབ་འཇུག་གི་གནད་དོན་བཟོ་བཀོད་བྱེད་པར་ཕན་ཐོགས་ཡོད།
མྱུར་ཐབས། བརྗོད་གཞི་འཚོལ་བ།
གལ་སྲིད་ཁྱེད་ནི་ལས་དང་པོ་བ་ཞིག་ཡིན་ན་ང་ཚོས་ལམ་སྟོན་ལྟར་དྲ་རྒྱའི་ནང་གི་དཔེ་དེབ་ཀྱི་ཐོ་གཞུང་ལ་མིག་ཤར་རྒྱག་
པའི་བྱེད་ཐབས་སྤྱད་ནས་འགོ་འཛུགས་དགོས། གལ་སྲིད་ཁྱེད་རང་ད་དུང་མགོ་འཐོམ་ཡོད་ན་གཤམ་གྱི་གོ་རིམ་འདི་དག་
ལ་ཚོད་ལྟ་བྱས་ཆོག །
སྤྱིར་བཏང་དོ་སྣང་ཡོད་པའི་བརྗོད་གཞི་ཁག་ཡིན་ན།
རང་ཉིད་དམིགས་བསལ་ག་རེའི་སྐོར་ལ་དོ་སྣང་ཡོད་དམ། དཔེར་ན་གྲུ་གཟིངས་གཏོང་བ་དང་། མིག་མངས་རྩེ་བ།
བྱིའུ་གསོ་བ། འགུལ་རིས་དེབ་རྙིང་ཀློག་པ་སོགས་རེད། རྒྱུན་མཐོང་ངམ་འཆར་ཅན་ག་ཚོད་མིན་པ་དེ་ཙམ་གྱིས་
ལེགས། ཁྱེད་ཀྱིས་མི་ཤེས་པའི་རིགས་ཁ་ཤས་ལ་བརྟག་དཔྱད་བྱས་ན་དེའི་འབྱུང་ཁུངས་དང་། དེའི་བཟོ་རྩལ། དེ་
རྣམས་ད་དུང་རིག་གཞུང་གཞན་ཞིག་གི་ནང་དུ་ལག་བསྟར་ཇི་ལྟར་བྱེད་ཀྱི་ཡོད་པ་སོགས་རེད།
ཁྱེད་རང་གང་དུ་ཡུལ་བསྐོར་ལ་འགྲོ་འདོད་ཡོད་དམ། དྲ་རྒྱའི་ཐོག་ནས་རང་ཉིད་འགྲོ་འདོད་ཡོད་པའི་ཡུལ་དེའི་སྐོར་
གང་ཐུབ་ཐུབ་ཞིག་འཚོལ་རྒྱུ། དམིགས་བསལ་ཕྱོགས་ཅི་ཞིག་གི་ཐད་ནས་ཁྱེད་རང་ཧ་ལས་སུ་འཇུག་པའམ་ཡང་ན་
ཁྱེད་ལ་དེ་ལས་མང་པོ་ཞིག་ཤེས་འདོད་པ་སོགས་རེད།
ཁྱེད་རང་ཡིད་དབང་འཕྲོག་པའི་འགྲེམ་སྟོན་ཁང་ནང་དངོས་རྫས་བཤམས་ཡོད་སར་འཆམ་འཆམ་བྱེད་སྐབས། དེའི་
ནང་གི་སྒྱུ་རྩལ་དངོས་རྫས་དང་། གཏུམ་འབྲུག་ཌ་ཡ་ནོ་སོར། རླངས་འཁོར་རྙིང་པ་བཅས་ལ་དོ་སྣང་བྱེད་རྒྱུ་དང་།
གལ་སྲིད་རང་ཉིད་ཀྱིས་དངོས་སུ་བལྟ་བར་འགྲོ་མ་ཐུབ་ན་དྲ་ལམ་བརྒྱུད་དངོས་རྫས་བཤམས་སྟོན་ཁང་ཞིག་ལ་བལྟ་
དགོས། དོན་དག་ཞིག་གིས་ཡིད་དབང་འཕྲོག་པའི་སྐབས་སུ་འཚོལ་མཚམས་བཞག་ནས་ཁྱེད་ཀྱིས་དེའི་སྐོར་ད་དུང་
ཅི་ཞིག་ཤེས་འདོད་ཡོད་དམ་ཟེར་བ་ནས་རང་ཉིད་ལ་དྲི་བ་གཏོང་དགོས།
ཉོ་ཚོང་ལྟེ་གནས་ཁག་ཏུ་འཆམ་འཆམ་ལ་འགྲོ་བའི་སྐབས་སུ་རང་ཉིད་ལ་དྲི་བ་བཏང་ནས། ཅ་ལག་དེ་ཇི་ལྟར་བཟོས་
པ་ཡིན་ནམ་། ཡང་ན་འདི་འདྲ་ཞིག་བཟོ་རྒྱུ་སུ་ཞིག་གི་ཡིད་ལ་དྲན་པ་ཡིན་ནམ་སོགས་རེད།
གཟའ་ཉི་མའི་ཚགས་པར་ཀློག་ཅིང་ལྷག་པར་དུ་དེའི་ནང་གི་ཆེད་རྩོམ་ཁག་ཀློག་དགོས། ཡང་ཚགས་ཤོག་དང་དྲ་
ལམ་ཐོག་དཔེ་དེབ་དང་གློག་བརྙན་བསྐྱར་ཞིབ་བམ་དཔྱད་གཏམ་སྤེལ་བ་ཁག་ཀློག་དགོས།
དུས་དེབ་ཀྱིས་ཁེངས་ཡོད་པའི་དཔེ་སྒྲོམ་བསྔོགས་ཏེ། ཚོང་དོན་དུས་དེབ་དང་། བཟའ་བཏུང་། ལྟད་མོ་སོགས་སྤྲོ་བ་
དང་བསྟུན་པའི་དུས་དེབ་ཀློག་དགོས། རང་ཉིད་ཀྱི་ཡིད་དབང་གང་ཞིག་གིས་ཕྲོགས་ན་དོན་དག་དེ་ལ་བརྟག་དཔྱད་
བྱེད་དགོས།
རླུང་འཕྲིན་ལས་ཁུངས་ཀྱི་བགྲོ་གླེང་ལེ་ཚན་དང་། བརྙན་འཕྲིན་གྱི་བཅར་འདྲིའི་ལེ་ཚན་ནང་གི་དགག་པ་རྒྱག་ཆོག་
པའི་ཁས་ལེན་ཞིག་མ་རྙེད་བར་དུ་བལྟ་ཉན་བྱེད་དགོས། ཡང་ན་སྐད་གྲགས་ཅན་གྱི་མདོ་འཛིན་པ་ཞིག་གི་ལེ་ཚན་
དང་འབྲེལ་ཡོད་ཀྱི་དྲ་ཚིགས་ཐོག་མི་འཐད་པའི་ཆ་རྙེད་ན་ཁྱེད་ཀྱིས་དཔེ་བཞག་ནས་དེ་ལ་དགག་ལན་སྤྲོད་ཐུབ་མིན་
ལ་བལྟ་དགོས།
དྲ་རྒྱའི་བརྒྱུད་ལམ་ནས་བརྗོད་བྱ་དང་འབྲེལ་བའི་དྲ་ཚིགས་འཚོལ་རྒྱུ། མི་སྒེར་དང་སྒྲིག་འཛུགས་ནས་འཛིན་སྐྱོང་
བྱེད་བཞིན་པའི་དྲ་ཐོག་ཟིན་བྲིས་ཀྱང་དེའི་ནང་ཚུད་ཡོད། དྲ་ཐོག་ནས་ཁྱེད་ལ་རང་ལ་(བརྗོད་གཞི།) བརྒྱ་སྟོང་ཡོད་
པའི་ཚོར་བ་སྤྲོད་ངེས་ཀྱང་རང་ཉིད་ཧང་སངས་འཇུག་པའི་(བརྗོད་གཞི་) དེ་ཁོ་ན་འཚོལ་དགོས།
ཐུན་མོང་གི་དད་སེམས་ཤིག་ཆེས་སྟབས་བདེ་དང་ནོར་འཁྲུལ་ཅན་རེད་བསམ་པ་དེ་འདྲ་འདུག་གམ། ཐུན་མོང་གི་
རྒྱུན་སྲོལ་ཞིག་སྙིང་པོ་མེད་པ་དང་ཁོང་ཁྲོ་ལངས་གཞི་རུ་མཐོང་གི་འདུག་གམ། དེ་འདྲ་ཡོད་ན་དེ་ལ་ངོ་རྒོལ་བྱེད་པའི་
ཞིབ་འཇུག་བྱེད་དགོས།
མ་འོངས་པར་སློབ་ཚན་གང་ཞིག་སྦྱོང་འདོད་ཡོད་དམ། ཞིབ་འཇུག་ཅི་འདྲ་ཞིག་གིས་དེའི་སྐོར་ལ་གྲ་སྒྲིག་བྱེད་པར་
ཕན་ཐོགས་སྒྲུབ་ཐུབ་བམ།
དམིགས་བསལ་གྱི་ཁྱབ་ཚད་ཅིག་གཙོ་བོར་འཛིན་པའི་བརྗོད་གཞི།
གལ་སྲིད་ཁྱེད་རང་སོ་སོའི་ཁྱབ་ཁོངས་ནང་ཉམས་མྱོང་ལྡན་པ་ཞིག་ཡིན་ན་ས་བཅད་༣་༡་༢ ནས་༣ བར་ལ་བསྐྱར་ཞིབ་
གནང་རོགས།
ཁྱེད་ལས་འཛིན་རིམ་གཅིག་ལས་མཐོ་བའི་སློབ་ཚན་གྱི་དཔེ་དེབ་དང་། ཡང་ན་རང་ཉིད་ཀྱིས་ངེས་པར་དུ་སྦྱོང་
དགོས་པའི་སློབ་ཚན་ཁག་ལ་ལྟ་ཀློག་གམ་མིག་ཤར་རྒྱག་དགོས། ལྷག་པར་དུ་སྦྱང་གཞིའི་དྲི་བ་ཁག་ཞིབ་ཏུ་བལྟ་དགོས།
རང་གི་ཁྱབ་ཁོངས་ཀྱི་མཐོ་རིམ་འཛིན་གྲྭའི་འཆད་ཁྲིད་ལ་ཞུགས་པ་དང་། རང་ཉིད་ཀྱིས་མི་འཐད་ས་དང་། གོ་བ་མི་
ལོན་ས། དེའི་སྐོར་མང་ཙམ་ཤེས་འདོད་པ་བཅས་ལ་ཉན་དགོས།
མཛུབ་སྟོན་དགེ་རྒན་ལ་རང་ཉིད་ཀྱི་དོ་སྣང་ངམ་དགའ་མོས་ཡོད་པའི་(བརྗོད་གཞིའི་) ཁྱབ་ཁོངས་ཀྱི་ཆེས་གླེང་རྙོག་
ཅན་གྱི་གནད་དོན་སྐོར་ལ་འདྲི་བརྩད་བྱེད་དགོས།
རང་ཉིད་ཀྱི་(བརྗོད་གཞིའི་) ཁྱབ་ཁོངས་ལ་དྲ་རྒྱའི་ཐོག་བགྲོ་གླེང་བྱས་རིགས་ཀྱི་ཐོ་གཞུང་འཚོལ་བ་དང་། དེའི་ཡིག་
ཚགས་ལ་བལྟ་བ། རྩོད་གླེང་ཡོད་པའམ་ཡང་ན་གཏན་འཁེལ་མེད་པའི་དོན་དག་འཚོལ་དགོས།
གཙུག་ལག་སློབ་ཆེན་ཁག་གི་ཁྱབ་ཁོངས་ཀྱི་དྲ་རྒྱ་ལ་བལྟ་དགོས། དེའི་ནང་འཛིན་གྲྭ་ཁག་གི་དྲ་ཚིགས་ཀྱང་ཚུད་
ཡོད། ད་དུང་འབྲེལ་བ་འདུག་བསམ་ན་འགྲེམས་སྟོན་ཁང་རྣམས་དང་། སྤྱི་མཐུན་ཚོགས་པ་ཁག །སྲིད་གཞུང་གི་ལྷན་
ཁང་རྣམས་ཀྱི་དྲ་ཚིགས་ལ་ཡང་བལྟ་ཞིབ་བྱེད་དགོས།
ས་བཅད་བཞི་པ། དྲི་བ་ནས་གནད་དོན་ཞིག་གི་བར།
ས་བཅད་འདིའི་ནང་ཇི་ལྟར་དྲི་བ་ཞིག་གནད་དོན་དུ་བསྒྱུར་བ་ལ་བརྟེན་ནས། ཀློག་པ་པོ་རྣམས་ཀྱིས་བལྟས་ན་གནད་དོན་
དེ་ལན་བཙལ་རིན་ཡོད་པ་ཞིག་བཟོ་རྒྱུའི་སྐོར་འགྲེལ་བཤད་བྱས་ཡོད། ཆེད་མཁས་ཞིབ་འཇུག་པ་ཞིག་ཡིན་ན་གོམ་པ་
འདི་ཅི་འདྲའི་གལ་ཆེན་པོ་ཡིན་པ་ནི་མཁྱེན་གསལ་ལྟར་རེད། གསར་ཞུགས་ཞིབ་འཇུག་པ་ཞིག་ཡིན་ན་གནད་འགག་འདི་
གལ་ཆེན་ཡིན་པ་ཁྱེད་ལ་འཕྲོད་པའི་རེ་བ་རྒྱག་གི་ཡོད། གང་ཡིན་ཟེར་ན་འདི་ནས་ཤེས་པ་རྣམས་མ་འོངས་པའི་ལས་
འཆར་ཁག་ལ་གནད་འགག་ཆེན་པོར་གྱུར་ཡོད་པས་སོ། །
ས་བཅད་སྔོན་མའི་ནང་ང་ཚོས་གོ་རིམ་གསུམ་ཅན་གྱི་འགྲོ་ལུགས་ཤིག་སྤྱད་ནས་ཞིབ་འཇུག་གི་དྲི་བའི་གནད་འགག་ངོས་
འཛིན་བྱེད་ཚུལ་སྐོར་གླེང་སློང་བྱས་ཡོད།
༡། བརྗོད་གཞི། ངས་འདིའི་སྐོར་སློབ་སྦྱོང་བྱེད་ཀྱི་ཡོད་པ་་་་་
༢། དྲི་བ། གང་ཡིན་ཟེར་ན་ངས་འདིའི་སྐོར་གང་དང་། ཅིའི་ཕྱིར། ཇི་ལྟར་་་་་
༣། གལ་གནད། ཀློག་པ་པོ་རྣམས་ལ་རོགས་རམ་བྱེད་ཆེད་ཤེས་འདོད་་་་་
གོ་རིམ་འདི་དག་གིས་ལས་འཆར་ཡར་རྒྱས་གཏོང་བར་མ་ཟད། ཞིབ་འཇུག་པ་ཞིག་ཡིན་པའི་ཆ་ནས་རང་ཉིད་ཡར་རྒྱས་
སུ་གཏོང་ཚུལ་འགྲེལ་བཤད་རྒྱབ་ཡོད།
• ཁྱེད་རང་གོམ་པ་དང་པོ་ནས་གཉིས་པར་སྤོས་པ་ཡིན་ན། རང་ཉིད་ནི་དཔྱད་གཞིའི་རྒྱུ་ཆ་བསྡུ་རུབ་བྱེད་མཁན་ཙམ་མ་
ཡིན་པར་བྱ་དངོས་ཤིག་ལ་དེ་བས་ལེགས་པའི་སྒོ་ནས་གོ་བ་ལེན་པར་སྤྲོ་སྣང་ཅན་གྱི་ཞིབ་འཇུག་མི་སྣ་ཞིག་ཡིན་པ་སྟོན།
ཁྱེད་རང་གོམ་པ་གཉིས་པ་ནས་གསུམ་པར་སྤོས་དུས། ཅིའི་ཕྱིར་དེ་ཤེས་རྟོགས་བྱེད་རྒྱུ་ནི་གལ་འགངས་ཆེན་པོ་ཡིན་
པར་བློ་རྩེ་གཅིག་ཏུ་གཞོལ་པ་ཡིན།
གནད་འགག་དེ་ཐོག་མར་ཁྱེད་རང་གཅིག་པོའི་ཆེད་དུ་ཡིན་པ་ལྟར་སྣང་མོད། འོན་ཀྱང་ཁྱེད་ཉིད་ཞིབ་འཇུག་མི་སྣའི་སྡེ་
ཁག་ལ་མཉམ་ཞུགས་གནང་བའི་སྐབས་སུ་དེ་ནི་ཀློག་མཁན་གྱི་ངོས་ནས་བཤད་ན་གནད་འགག་ཡིན་པའི་སྐོར་བརྗོད་
ཐུབ། དེ་ལྟར་བྱས་པ་ཡིན་ན་ཀློག་པ་པོ་རྣམས་ལ་འབྲེལ་ལམ་བརྟན་པོ་ཞིག་བཟོས་པ་ཡིན། དེའི་རྒྱུ་མཚན་ནི་ཁྱེད་ཀྱི་སྙན་
ཐོའི་ནང་ཁོ་ཚོའི་ཤེས་འདོད་པ་དང་ཁོང་ཚོར་གལ་འགངས་ཆེ་བའི་དོན་དག་ལ་ཤེས་རྟོགས་གཏིང་ཟབ་པོ་ཞིག་ཡོང་བ་བྱེད་
རྒྱུ་ཁས་ལེན་བྱས་པ་རེད། སྐབས་འདིར་སླེབས་དུས་ཁྱེད་ཀྱིས་ཁོ་ཚོས་སེལ་ཐབས་བྱེད་དགོས་པར་མཐོང་བའི་གནད་
དོན་ཞིག་་གསལ་སྟོན་བྱས་པ་རེད།
༤་༡ ཞིབ་འཇུག་གི་གནད་དོན་ངོས་ཟིན་པའམ་ཤེས་རྟོགས་བྱེད་པ།
རིམ་པ་མི་འདྲ་བའི་ཞིབ་འཇུག་པ་མང་པོ་ཞིག་ནས་རང་ཉིད་ཀྱིས་ཤེས་འདོད་པའི་དྲི་བར་ལན་འདེབས་པ་ནི་ཁོ་ཚོའི་ལས་
འགན་རེད་བསམ་གྱི་ཡོད། དེ་ནི་ནོར་འཁྲུལ་ཞིག་སྟེ་རང་ཉིད་ཀྱི་ཞིབ་འཇུག་དེ་དོན་སྙིང་ཅན་ཞིག་ཡོང་བར་བྱེད་པ་ལ་ངེས་
པར་དུ་རང་ཉིད་ཀྱི་ཚོགས་སྡེ་དང་། རང་ཉིད་ཀྱི་ཀློག་པ་པོ་རྣམས་ཀྱིས་སེལ་འདོད་པའི་གནད་དོན་ཐོག་གླེང་སློང་བྱེད་
དགོས། ཞིབ་འཇུག་གི་གནད་དོན་གང་འདྲ་ཞིག་ཡིན་པ་ངེས་པར་དུ་ཤེས་དགོས་པ་དང་། དེ་ལྟར་བྱེད་པར་གནད་དོན་
རིགས་གཉིས་ཡོད་པ་ཤེས་དགོས། ང་ཚོས་དེ་ལ་(དངོས་ཡོད་གནད་དོན) གནད་དོན་དངོས་དང་(ལྟ་ཚུལ) འཆར་སྒོའི་
གནད་དོན་དུ་འབོད།
༤་༡་༡ གནད་དོན་དངོས། ང་ཚོས་ཇི་ལྟར་བྱ་དགོས།
ནམ་རྒྱུན་ཞིབ་འཇུག་ནི་བརྗོད་གཞི་ཞིག་གི་ཐོག་ལ་རྨི་ལམ་བཏང་བ་ལྟ་བུའི་སྒོ་ནས་འགོ་འཛུགས་བྱེད་པ་ཞིག་མིན། དེ་ནི་
ལག་བསྟར་རུང་བའི་གནད་དོན་ཞིག་ཁྱེད་ཀྱིས་སྣང་མེད་བཏང་བ་ཡིན་ན་དཀའ་ངལ་འཕྲད་ཀྱི་ཡོད་པས་རེད།
དཀའ་ངལ་དེ་སེལ་བའི་ཐབས་ལམ་གསལ་པོ་ཞིག་མེད་པའི་སྐབས་སུ། དཀའ་ངལ་དེ་ཇི་ལྟར་སེལ་བའི་ཐབས་ལམ་
འཚོལ་དགོས། དེ་ལྟར་བྱེད་པར་གནད་དོན་སེལ་བའི་ཐབས་ལམ་མ་འདྲ་ཞིག་ངེས་པར་དུ་འཚོལ་དགོས། ཞིབ་འཇུག་གི་
གནད་དོན་ཟེར་བ་ནི་མི་ཤེས་པའི་བྱ་དངོས་ཤིག་དང་གནད་དོན་ལ་རྒྱུས་ལོན་བྱེད་པ་དེ་ཡིན།
དེ་ནི་ནམ་རྒྱུན་ཆ་རྒྱུས་ཡོད་པའི་བསྒྲུབ་བྱའི་ལས་དོན་འདི་ལྟ་བུ་ཞིག་རེད།
གནད་དོན་དངོས། ངའི་རྐང་འཁོར་གྱི་ལྕགས་ཐག་ཆད་སོང་།
ཞིབ་འཇུག་གི་གནད་དོན། ངས་རྐང་འཁོར་ཚོང་ཁང་ཞིག་བཙལ་ནས་དེ་བརྗེ་ཐུབ་བམ།
ཞིབ་འཇུག་གི་ཐབས་ལམ། འོ་་་། རྐང་འཁོར་བཟོ་ས་འདི་ན་འདུག ། 1401 East 55thStreet
ཐབས་ལམ་དངོས། ཕར་སོང་ནསརྐང་འཁོར་བཟོ་བཅོས་བྱེད་པ།
གནད་དོན་འདི་འདྲའི་རིགས་ནི་རྩ་བའི་ཆ་ནས་རྙོག་འཛིངས་ཆེ་བའི་རིགས་དང་ཁྱད་པར་ཆེན་པོ་མེད།
(གྲོས་ཚོགས་ཀྱི་འཐུས་མི་ཞིག་ལ།)
རྒྱལ་ཡོངས་མེ་མདའི་སྐྱིད་སྡུག་ཚོགས་པ་ནས་མེ་མདའ་བཀག་སྡོམ་མ་ཡོང་བའི་ཆེད་དུ་ང་ལ་ཞུ་གཏུགས་བྱེད་ཀྱི་
འདུག །གལ་སྲིད་ངས་ཁོ་ཚོའི་རེ་འདུན་ཁས་ལེན་མ་བྱས་ན་འོས་ཤོག་ག་ཚོད་ཅིག་ཤོར་གྱི་རེད་དམ། དེའི་སྐོར་ལ་
བསམ་ཤོག་ཅིག་བསྡུས་དུས། ངའི་ས་ཁུལ་གྱི་འོས་ཤོག་འཕེན་མཁན་མང་ཆེ་བས་མེ་མདའ་བཀག་སྡོམ་ལ་རྒྱབ་སྐྱོར་
བྱེད་ཀྱི་འདུག །དེ་བས་ངས་ཁོ་ཚོའི་(ཚོགས་པ་དེའི་) འབོད་སྐུལ་སྣང་མེད་བཏང་ཆོག །
ཨོ་མཱ་ཧ་བཟོ་གྲྭའི་འགྲོ་སོང་ཡར་འཕར་འདུག །འགྱུར་ལྡོག་ཅི་ཞིག་བྱུང་བ་ཡིན་ནམ། གནད་དོན་འདི་སེལ་ཐབས་
བྱེད་པར་བློ་འདྲི་སའི་ཚོགས་པ་ཞིག་གླས། ཚོང་གཉེར་ཡོང་འབབ་འཕར་སྣོན་ཡོང་བའི་ཆེད་དུ་ང་ཚོས་ལས་བཟོ་བར་
སྦྱོང་བརྡར་སྤྲོད་པ་དང་སེམས་ཤུགས་སྤར་བ་ཡིན་ན་ང་ཚོའི་ལས་བཟོ་བ་རྣམས་མུ་མཐུད་བཟོ་གྲྭའི་ནང་སྡོད་ཀྱི་རེད།
སྤྱིར་བཏང་གི་སྐད་ཆ་བཤད་ན། འཇིག་རྟེན་སྟེང་གི་གནད་དོན་དངོས་རྣམས་(བསླུ་བྲིད་གཏོང་མཁན་དང་། ཨོ་མཱ་ཧ་བཟོ་གྲྭའི་གྱོང་གུན།
འཇིགས་སྐུལ་རིང་ལུགས་སོགས་) རྒྱུ་རྐྱེན་ངེས་ཅན་ཞིག་ལ་བརྟེན་ནས་བྱུང་བ་དང་། དེས་ང་ཚོར་དཀའ་ངལ་སྤྲོད་ཀྱི་ཡོད་པ་དཔེར་
ན་དུས་ཚོད་དང་། དངུལ། བརྩི་མཐོང་། བདེ་འཇགས། གོ་སྐབས། ཐ་ན་ང་ཚོའི་ཚེ་སྲོག་ཡན་ཆད་ཤོར་གྱི་ཡོད། ང་ཚོས་
བྱ་བ་གང་རུང་ཞིག་བསྒྲུབ་ནས་དངོས་ཡོད་ཀྱི་གནད་དོན་སེལ་ཐབས་བྱེད་ཀྱི་ཡོད། (ཡང་ན་མི་གཞན་ལ་བརྒྱུད་བསྐུལ་གྱིས་གནད་དོན་
སེལ་ཐབས་བྱེད་ཀྱི་ཡོད། ) དེ་ཡང་གྱོང་གུན་གཏོང་བའི་རྒྱ་རྐྱེན་དེ་དག་མེད་པར་བཟོ་བའམ། མ་མཐར་ཡང་ཇེ་ཆུང་དུ་གཏོང་དགོས།
འོན་ཀྱང་དེ་ཇི་ལྟར་སྒྲུབ་དགོས་པ་ཤེས་ཆེད་ཐོག་མར་མི་ཞིག་གིས་ངེས་པར་དུ་གནས་ཚུལ་ཡག་པོ་ཤེས་དགོས་
ཀྱི་ཡོད། མེ་མདའི་སྐྱིད་སྡུག་ཚོགས་པ་ནས་ཞུ་གཏུགས་བྱེད་སའི་སྲིད་དོན་མི་སྣ་དེ་ལ་ཆ་བཞག་ན། རང་ཉིད་ཀྱི་ས་ཁུལ་
གྱི་འོས་ཤོག་འཕེན་མཁན་ཚོའི་མེ་མདའ་བཀག་སྡོམ་སྐོར་གྱི་བསམ་ཚུལ་གང་ཡིན་པ་དེ་ཤེས་པ་ཡིན་ན་རང་ཉིད་ཀྱི་
ལངས་ཕྱོགས་ཐག་གཅོད་བྱེད་ཐུབ། ཨོ་མཱ་ཧའི་བཟོ་གྲྭའི་སྤྱི་གཉེར་རམ་འགན་འཛིན་གྱིས་བཟོ་གྲྭའི་འགྲོ་སོང་འཕར་བའི་
རྒྱུ་རྐྱེན་ཤེས་དགོས་པ་དང་དེ་ལྟར་ཁོ་ཚོས་གནད་དོན་འདི་ཐག་གཅོད་བྱེད་ཐུབ།
༤་༡་༢ འཆར་སྒོའི་གནད་དོན། ང་ཚོས་བསམ་བློ་ཇི་ལྟར་གཏོང་དགོས།
དེ་ལྟ་བུའི་ཆ་རྒྱུས་དང་ཤེས་རྟོགས་ཀྱི་དགོས་མཁོ་ལ་བརྟེན་ནས་འཆར་སྒོའི་གནད་དོན་སླེབས་ཀྱི་ཡོད། ཞིབ་འཇུག་གི་
ཁྲོད་དུ་འཇིག་རྟེན་གྱི་བྱ་དངོས་གང་རུང་ཞིག་ལ་ང་ཚོ་ཆ་རྒྱུས་མེད་པའི་སྐབས་སུ་འཆར་སྒོའི་གནད་དོན་ལངས་ཡོང་གི་
ཡོད། ང་ཚོས་འཇིག་རྟེན་ལ་འགྱུར་བ་གཏོང་བའི་བྱ་བ་ཞིག་སྒྲུབ་ནས་འཆར་སྒོའི་གནད་དོན་སེལ་བ་མ་ཡིན་པར། དྲི་བ་
ཞིག་ལ་ལན་རྒྱབ་པར་བརྟེན་བྱ་དངོས་གང་རུང་ཞིག་ལ་གོ་རྟོགས་སྔར་ལས་ལྷག་པ་བསྐྱེད་ཐུབ་ཀྱི་ཡོད།
ནམ་རྒྱུན་ང་ཚོས་ཞིབ་འཇུག་བརྒྱུད་དྲི་བ་རྣམས་ཀྱི་ལན་རྙེད་པ་ཡིན་པས་འཆར་སྒོའི་གནད་དོན་རྣམས་ཀྱང་
ཞིབ་འཇུག་གི་གནད་དོན་དུ་འབོད། འཆར་སྒོ་ཞེས་པའི་ཐ་སྙད་ཀྱིས་དེ་རྣམས་ཀྱི་རྒྱུ་རྐྱེན་དང་གྱོང་གུན་ནམ་མཇུག་འབྲས་
ལ་ཞིབ་བརྗོད་བྱེད་པ་ཡིན།
ཞིབ་འཇུག་ཅེས་པའི་ཐ་སྙད་ཀྱིས་གནད་དོན་དེ་ཇི་ལྟར་ཐག་གཅོད་བྱེད་པར་གོ་དགོས། རི་མོའི་ལམ་ནས་བལྟས་ན་དངོས་
ཡོད་ཞིབ་འཇུག་དང་འཆར་སྒོའི་ཞིབ་འཇུག ། ཡང་ན་ཞིབ་འཇུག་གི་གནད་དོན་བཅས་ཀྱི་འབྲེལ་བ་ནི་འདི་འདྲ་རེད།
ཞིབ་འཇུག་གི་ཁྱབ་ཁོངས་སུ་གནད་དོན་ཞེས་པའི་ཐ་སྙད་ལ་དམིགས་བསལ་གྱི་དོན་སྙིང་ཡོད་པས་གསར་
ཞུགས་པ་རྣམས་མཚམས་རེར་མགོ་བོ་འཐོམ་འཇུག་གི་ཡོད། ང་ཚོའི་རྒྱུན་ལྡན་གྱི་འཚོ་བའི་ཁྲོད་དུ་གནད་དོན་ནི་ང་ཚོ་
ཚང་མས་གཡོལ་ཐབས་བྱེད་པའི་བྱ་བ་ཞིག་ཡིན། འོན་ཀྱང་རིག་གཞུང་ཞིབ་འཇུག་རིག་པའི་ཁྱབ་ཁོངས་སུ་གནད་དོན་ནི་
ང་ཚོས་ཕར་འཚོལ་ཞིབ་བྱེད་པའི་བྱ་དངོས་ཤིག་དང་། དགོས་མཁོ་བྱུང་བའི་སྐབས་སུ་གསར་གཏོད་ཀྱང་བྱ་དགོས། དོན་
དངོས་ཐོག་འཆར་སྒོ་ལེགས་པོ་ཞིག་གམ་ཞིབ་འཇུག་གི་གནད་དོན་ཞིག་གི་ཐོག་ལས་ཀ་བྱེད་རྒྱུ་མེད་པ་ཡིན་ན། དོན་
དངོས་ཐོག་ཁྱེད་རང་གནད་དོན་སྡུག་པོ་ཞིག་ལ་འཕྲད་རྒྱུ་ཡིན་པ་སྟེ། རྒྱུ་མཚན་ནི་གནད་དོན་ཞིག་མེད་ན་ཞིབ་འཇུག་མི་
སྣའི་ལས་ཀ་ཤོར་སོང་བ་མ་རེད་དམ།
མཚམས་རེར་ཉམས་མྱོང་མེད་པའི་ཞིབ་འཇུག་མི་སྣས་ཐ་སྙད་དེ་དག་གི་གོ་བ་ལེན་དཀའ། དེའི་རྒྱུ་མཚན་ནི་
ཉམས་མྱོང་ལྡན་པའི་ཞིབ་འཇུག་མི་སྣ་ཚོས་ནམ་རྒྱུན་བསྡུས་ཚིག་སྤྱོད་པའི་ཐབས་ལམ་ལ་བརྟེན་ནས་ཁོ་ཚོའི་ལས་ཀའི་
སྐོར་གླེང་མོལ་བྱེད་ཀྱི་ཡོད་པའི་རྐྱེན་གྱིས་རེད། ཁོང་ཚོར་ག་རེའི་སྐོར་ལ་ཕྱག་ལས་གནང་གི་ཡོད་མེད་སྐད་ཆ་དྲིས་དུས།
ཁྱེད་ལ་གོང་ནས་ཉེན་བརྡ་བཏང་ཟིན་པའི་སྤྱིར་བཏང་གི་བརྗོད་གཞི་ཞིག་གི་ཐོག་ལས་ཀ་བྱེད་བཞིན་ཡོད་གསུང་ངེས།
དཔེར་ན་གཞོན་སྐྱེས་ཀྱི་འགོས་ནད་སིབ་བུ་དང་། ཝེ་ཡོ་མིན་ས་ཁུལ་གྱི་ཤ་རྒོད་སྡེབ་སྐད། ཕྱི་ལོ་༡༩༣༠ ནང་གི་ཛེ་ཕི་
ལིན་ལྡིང་གྲུ་སོགས་ཀྱི་སྐོར་རེད། དེའི་རྗེས་འབྲས་ནི་སྐབས་འགར་ལས་དང་པོ་བ་རྣམས་ཀྱིས་བརྗོད་གཞིའི་སྐོར་དཔེ་
ཀློག་བྱེད་པ་ནི་གནད་དོན་སེལ་ཐབས་བྱེད་པ་གཅིག་མཚུངས་རེད་བསམ་གྱི་ཡོད།
ཁོ་ཚོས་དེ་ལྟར་སྒྲུབ་པ་ཡིན་ན་རང་ཉིད་ལ་དངོས་ཡོད་གནད་དོན་ཆེན་པོ་ཞིག་བཟོས་པ་རེད། རྒྱུ་མཚན་ནི་ཁོ་
ཚོའི་ལས་དོན་ལ་ལམ་ཁ་སྟོན་པའི་བརྗོད་གཞི་གཅིག་ལས་མེད་པས་ན་ཁོ་ཚོས་དམིགས་ཡུལ་མེད་པ་དང་བར་མཚམས་
མེད་པའི་སྒོ་ནས་རྒྱུ་ཆའི་གནས་བསྡུས་(དཔྱད་གཞིའི་རྒྱུ་ཆ།) འཚོལ་བསྡུ་བྱེད་ཀྱི་ཡོད། དམིགས་བསལ་དྲི་བ་གང་ཞིག་
ལ་ལན་འདེབས་དགོས་པ་མི་ཤེས་པས། རང་ཉིད་ལ་གནས་ཚུལ་ལྡང་ངེས་ཤིག་ག་དུས་ཡོད་མེད་ཤེས་ཐབས་བྲལ། ཁོ་
ཚོས་རྩོམ་འབྲི་སྐབས་དེའི་ནང་ག་རེ་ཚུད་དགོས་མིན་གྱི་སེལ་ཐབས་བྱེད་དཀའ་བ་དང་། ཉེན་ཁ་མེད་པའི་ཕྱོགས་སུ་
ལངས་ནས་(གནས་ཚུལ) ཡོད་ཚད་ཚང་མ་ནང་དུ་སྤུངས་ཀྱི་ཡོད། དེ་བས་ཀློག་པ་པོ་རྣམས་ཀྱིས་“འདིར་དོན་སྙིང་ཅི་
ཞིག་ཡོད་པ་ངས་ཧ་གོ་མ་སོང་” ཟེར་བ་དང་། “འདི་ནི་རྒྱུ་ཆའི་གནས་བསྡུས་(དཔྱད་གཞིའི་ཡིག་ཆ) ཀྱི་གད་སྙིགས་
སྤུངས་པ་ཞིག་རེད་” ཅེས་ཟེར་བའི་སྐབས་ཁོང་ཚོར་བློ་ཕམ་ཡོང་བར་ཁག་མེད།
གཞན་གྱིས་ཉམས་ཚོད་ལེན་པ་ལས་གཡོལ་ཐབས་སུ་ཁྱེད་ལ་གནད་དོན་ཞིག་དགོས་པ་དང་། གནད་དོན་དེ་
སེལ་ཐབས་བྱེད་པའི་རྒྱུ་ཆའི་གནས་བསྡུས་རྙེད་པར་བློ་རྩེ་གཅིག་ཏུ་གཞོལ་བར་རོགས་རམ་བྱེད་ཐུབ། གནད་དོན་དེ་
གང་ཞིག་ཡིན་པ་ཤེས་རྒྱུར་དུས་ཚོད་ངེས་ཅན་ཞིག་འགོར་སྲིད། འོན་ཀྱང་འགོ་བརྩམས་དུས་ནས་ངེས་པར་དུ་བསམ་བློ་
ཡག་པོ་གཏོང་དགོས། དེ་ལྟར་བྱས་ན་འཆར་སྒོའི་གནད་དོན་གྱི་བྱ་བ་བྱེད་སྟངས་གཞི་ནས་ཤེས་རྟོགས་བྱེད་ཐུབ།
༤་༢ གནད་དོན་གྱི་ཐུན་མོང་གཞི་སྒྲོམ་ཤེས་རྟོགས་བྱེད་པ།
དངོས་ཡོད་གནད་དོན་དང་འཆར་སྒོའི་གནད་དོན་ལ་གཅིག་མཚུངས་ལྟར་རིམ་པ་གཉིས་ལྡན་གྱི་སྒྲོམ་གཞི་ཡོད།
གནས་སྟངས་སམ་ཆ་རྐྱེན་ཞིག་དང་།
ཆ་རྐྱེན་དེལ་བརྟེན་ནས་མི་འདོད་པའི་མཇུག་འབྲས་སྟེ། ཁྱེད་དང་ཀློག་པ་པོ་རྣམས་ཀྱིས་སྤྲོད་མི་འདོད་པའི་གྱོང་གུན་ལྟ་བུ་རེད།
དེ་དག་གི་ཁྱད་པར་ནི་ཆ་རྐྱེན་དེ་རྣམས་ཀྱི་རང་བཞིན་དང་དེའི་གྱོང་གུན་གྱིས་འབྱེད་པ་ཡིན།
༤་༢་༡ དངོས་ཡོད་གནད་དོན་གྱི་རང་བཞིན། (ཆོས་ཉིད། དངོས་པོའི་གཤིས་ལུགས། རང་གཤིས)
འཁོར་ལོའི་དབུགས་ཤོར་བར་ཆ་བཞག་ན་འཆར་ཅན་ལྟར་དེ་ནི་དངོས་ཡོད་གནད་དོན་ཞིག་ཡིན་པ་རེད། རྒྱུ་མཚན། དེ་
ནི་འཇིག་རྟེན་སྟེང་གི་གནས་སྟངས་སམ་ཆ་རྐྱེན་(༡) (འཁོར་ལོའི་དབུགས་ཤོར་བ།) ཞིག་གིས་རང་ཉིད་ནས་སྤྲོད་མི་
འདོད་པའི་དངོས་ཡོད་ཀྱི་གྱོང་གུན་ཞིག་བཙན་འགེལ་(༢) བྱས་པས་རེད། དཔེར་ན་དགོང་ཟས་ཀྱི་དུས་བཅད་ལ་རྗེས་
ལུས་ཐེབས་པ་ལྟ་བུ། (ནུབ་ཕྱོགས་སུ་དགའ་རོགས་སྒྲིག་པའི་དུས་བཅད་ལ་གོ་དགོས།) གལ་སྲིད་རང་ཉིད་མི་འདོད་བཞིན་དུ་དགོང་ཟས་ཀྱི་
དུས་བཅད་དེར་འགྲོ་བ་ལས་ས་ཆ་གཞན་ལ་འགྲོ་འདོད་ཡོད་ན་ནི་གནས་ཚུལ་དེའི་འོག་ཏུ་འཁོར་ལོའི་དབུགས་ཤོར་བའི་
གྱོང་གུན་ལས་ཁེ་ཕན་ཆེ་བ་ཡོད། དེ་བས་འཁོར་ལོའི་དབུགས་ཤོར་བ་གནད་དོན་ཞིག་མ་ཡིན་པར་གནད་དོན་དེ་བས་ཆེ་
བ་ཞིག་སྟེ། ཁྱེད་རང་མི་དགའ་བའི་གང་ཟག་ཞིག་དང་ལྷན་དུ་མཚན་མོ་གཅིག་སྐྱེལ་མི་དགོས་པའི་ཐག་གཅོད་བྱེད་པའི་
ཐབས་ཤེས་རྙེད་པ་རེད། གྱོང་གུན་ཆུང་ལ་ཁེ་ཕན་ཆེ་བས་ན་གནད་དོན་མེད།
ཕྱོགས་གཞན་ཞིག་ནས་བཤད་ན་ཉེན་རྟོག་པས་གཡོ་ཐབས་ཤིག་བཀོལ་སྟེ། གཡོ་ཐབས་ནང་དུ་ཁོ་ཚོས་ཉེས་
ཅན་པར་རྒྱན་ཤོག་ཐོབ་ཡོད་ཅེས་ཁྱབ་བསྒྲགས་བྱས་པ་བརྒྱུད་དེ་ཉེས་ཅན་པ་བསླུ་བྲིད་བྱས་ཏེ་གབ་ས་ནས་སྒོར་ཐོན་
འཇུག་པ་ལྟ་བུ་རེད། རྒྱུན་ལྡན་གྱི་གནས་ཚུལ་འོག་རྒྱན་ཤོག་ཐོབ་པ་ནི་གནད་དོན་ཞིག་མིན། འོན་ཀྱང་འདིར་དེ་ལ་དངོས་
ཡོད་ཀྱི་གྱོང་གུན་ཞིག་ཡོད་པ་ནི་འཇུ་བཟུང་ཐེབས་རྒྱུ་དེ་རེད།
དོན་དངོས་ཀྱི་གནད་དོན་ཞིག་ལ་ཕྱོགས་གཉིས་ཡོད་དེ། ཆ་རྐྱེན་གང་རུང་ཞིག་ལ་བརྟེན་ནས་མི་འདོད་བཞིན་དུ་
མཇུག་འབྲས་ཤིག་བཙན་འགེལ་བྱེད་པ་དང་དེའི་གྱོང་གུན་རྣམས་ཡིན།
དངོས་ཡོད་གནད་དོན་ཞིག་གསལ་བཤད་བྱེད་སྐབས། གང་ཟག་ཕ་རོལ་བོ་དེ་རྒྱུས་ལོན་གསལ་པོ་བྱེད་དུ་འཇུག་དགོས་
ན་ངེས་པར་དུ་དེའི་ཕྱོགས་གཉིས་ཀ་ཞིབ་བརྗོད་བྱེད་དགོས།
༡. དེའི་ཆ་རྐྱེན་ནམ་གནས་སྟངས།
ངས་སྤྱི་སྤྱོད་རླངས་འཁོར་གྱི་རྗེས་ཟིན་མ་སོང་།
ཨོ་ཛོན་མཁའ་དབྱིངས་བླ་བྲེ་ཇེ་སྲབ་ཏུ་འགྲོ་བཞིན་ཡོད། (འགྲེལ། འཛམ་གླིང་སྟེང་གི་ཉི་མའི་འོད་དུག་འགོག་པའི་རླུང་གི་དཀྱིལ་འཁོར་རམ་བླ་བྲེ)
༢. ཁྱེད་དང་ཀློག་པ་པོ་རྣམས་ཀྱིས་མི་འདོད་པའི་གྱོང་གུན་གྱི་གནས་སྟངས།
ང་རང་ལས་ཀར་རྗེས་ལུས་ཐེབས་པ་དང་། ཡང་ན་ལས་ཀ་ཤོར་སྲིད།
མང་པོ་ཞིག་ལ་སྐྱི་པགས་ཀྱི་སྐྲན་ནད་ཕོག་ནས་འདས་གྲོངས་ལ་འགྲོ་བཞིན་ཡོད།
འོན་ཀྱང་གཟབ་གཟབ་བྱེད་དགོས་པ་ཞིག་ལ། ཁྱེད་ཀྱིས་རྩོམ་ཡིག་འབྲི་བའི་སྐབས་སུ་ཀློག་པ་པོས་གནད་དོན་ལ་དཔྱད་
པ་གཏོང་དུས་ཁྱེད་ལ་གྱོང་གུན་ག་ཚོད་ཅིག་ཕོག་གི་ཡོད་མེད་ལ་མི་བལྟ། གལ་སྲིད་གནད་དོན་དེ་ཐག་གཅོད་མ་བྱས་ན་
(ཀློག་པ་པོ།) ཁོ་ཚོས་སྤྲོད་དགོས་པའི་གྱོང་གུན་ལ་བལྟ་བ་རེད། དེ་བས་ཁྱེད་ཀྱིས་བསམ་པའི་གནད་དོན་ནི་ཁོ་ཚོར་དེ་
ལྟར་མིན་ཀྱང་སྲིད། གནད་དོན་དེ་ཁོ་ཚོའི་གནད་དོན་ཞིག་ཏུ་བཟོ་འདོད་ན་ངེས་པར་དུ་ཁོ་ཚོའི་ཕྱོགས་ཀྱི་གྱོང་གུན་ལ་
བསམ་བློ་གཏོང་དགོས། འདི་ལྟར་བྱས་ན་ཁོ་ཚོས་གནད་དོན་གྱིས་ཁོ་ཚོར་སྤྲོད་པའི་གྱོང་གུན་མཐོང་ཐུབ། དེ་ལྟར་བྱེད་པ་
ལ་རང་ཉིད་ཀྱི་གནད་དོན་གྱི་གནས་སྟངས་སམ་ཆ་རྐྱེན་སྐོར་ལ་བསམ་བློ་གཏོང་དུས། ཀློག་པ་པོ་དེ་ལྟར་ཡིན་ན་ག་རེ་
ཡོད་དམ་ཟེར་བ་འདི་ལ་བསམ་བློ་གཏོང་དགོས།
ཨོ་ཛོན་མཁའ་དབྱིངས་བླ་བྲེ་ཇེ་སྲབ་ཏུ་འགྲོ་བཞིན་ཡོད།
དེ་ལྟར་ཡིན་ན་ག་རེ་ཡོད་དམ།
ལན་འདེབས་སྐབས་གནད་དོན་དེའི་གྱོང་གུན་བརྗོད་དགོས།
ཨོ་ཛོན་མཁའ་དབྱིངས་བླ་བྲེ་ཇེ་སྲབ་ཏུ་སོང་ན་ང་ཚོའི་ལུས་སྟེང་དུ་ཉི་འོད་ཧ་ཅང་བཙན་པོ་ཕོག་གི་རེད།
ཁོང་གིས་ཡང་བསྐྱར་འདྲི་རྒྱུར། དེ་ལྟར་ཡིན་ན་ག་རེ་ཡོད་དམ། ཟེར་ནས་དྲི་བ་བཏོན་ན། ཁྱེད་ཀྱིས་ཉི་འོད་ཧ་ཅང་བཙན་
པོ་ཡིས་གྱོང་གུན་གང་ཞིག་སྤྲད་ཡོད་པ་བརྗོད་དགོས།
ཉི་འོག་ཧ་ཅང་བཙན་དྲགས་ན་སྐྱི་པགས་སྐྲན་ནད་ཀྱི་རྐྱེན་དུ་འགྱུར་གྱི་ཡོད།
ཕལ་ཆེར་མི་སྲིད་པ་ལྟ་བུ་ཡིན་ཀྱང་། ཁོང་གིས་མུ་མཐུད་དེ་ལྟར་ཡིན་ན་ག་རེ་ཡོད་དམ་ཟེར་ནས་དྲིས་པ་ཡིན་ན། ཁྱེད་
ཀྱིས་ཁོང་ལ་གནད་དོན་ཞིག་ཡོད་པའི་གོ་སྐོན་བློ་འགུག་བྱེད་མ་ཐུབ་པ་རེད། དེ་ལྟར་ཡིན་ན་ག་རེ་ཡོད་དམ་ཅེས་ཟེར་བའི་
དྲི་བ་འདྲི་མཚམས་བཞག་ན་གཞི་ནས་གནད་དོན་ཞིག་ཡོད་པར་ངོས་འཛིན་བྱས་ཆོག །དེའི་ཚབ་ལ་ང་ཚོས་དེའི་སྐོར་ལ་
ཅི་ཞིག་བྱ་དགོས་སམ་བརྗོད་དགོས་ཀྱི་ཡོད།
དངོས་ཡོད་གནད་དོན་སྐྲན་ནད་ལྟ་བུར་རྒྱུས་ལོན་བྱེད་སླ་སྟེ། རྒྱུ་མཚན་དེ་དག་ནི་མིག་མཐོང་ལག་ཟིན་གྱི་
གནས་སྟངས་ཤིག་རེད། མི་ཞིག་ལ་སྐྲན་ནད་ཕོག་ཡོད་ཚེ། དེ་ལྟར་ཡིན་ན་ག་རེ་རེད་ཅེས་ང་ཚོས་གཞན་ལ་སྐད་ཆ་འདྲི་
མི་སྲིད། འོན་ཀྱང་གཙུག་ལག་སློབ་གླིང་གི་ཞིབ་འཇུག་ཁྲོད། ནམ་རྒྱུན་གནད་དོན་ནི་འཆར་སྒོའི་གནད་དོན་ཡིན་པས་ན་
དེ་ལ་རྒྱུས་ལོན་བྱེད་རྒྱུ་ཧ་ཅང་དཀའ། གང་ཡིན་ཟེར་ན་ཆ་རྐྱེན་ནམ་གནས་སྟངས་དང་མཇུག་འབྲས་སམ་གྱོང་གུན་
གཉིས་ཀ་འཆར་སྣང་ཡིན་པས་སོ།།
༤་༢་༢ འཆར་སྒོའི་གནད་དོན་གྱི་རང་བཞིན།
དངོས་ཡོད་དང་འཆར་སྒོའི་གནད་དོན་ལ་གཅིག་མཚུངས་ལྟར་རིམ་པ་གཉིས་ལྡན་གྱི་སྒྲོམ་གཞི་ཡོད། འོན་ཀྱང་དེ་གཉིས་
ལ་མ་འདྲ་བའི་ཆ་རྐྱེན་དང་གྱོང་གུན་ཡོད།
དངོས་ཡོད་གནད་དོན་གྱི་ཆ་རྐྱེན་ཞིག་ལ་བརྟེན་ནས་གནས་ཚུལ་གང་འདྲ་ཞིག་གི་འོག་ཏུ་ཁྱེད་དང་། རབ་ཡིན་ན་
ཀློག་པ་པོར་དོན་དངོས་ཀྱི་གྱོང་གུན་ཕོག་གི་ཡོད་པ་ཞིག་དང་།
འཆར་སྒོའི་གནད་དོན་གྱི་ཆ་རྐྱེན་དེས་རྟག་པར་གནས་ཚུལ་ཞིག་མ་ཤེས་པ་དང་གོ་བ་མ་ལོན་པ་དེ་བཟོ་བཞིན་ཡོད།
གོམ་པ་གསུམ་ཅན་གྱི་ཚིག་གྲུབ་(༣་༤ གཟིགས་འཚལ།) འདི་བསྐངས་ནས་འཆར་སྒོའི་གནད་དོན་གྱི་ཆ་རྐྱེན་ངོས་
འཛིན་བྱེད་ཐུབ།
གོམ་པ་དང་པོ་ནི། ངས་བརྗོད་གཞི་་་་ག་གེ་མོ་ཞིག་གི་ཐོག་ལ་ཞིབ་འཇུག་དང་འབད་བརྩོན་ཞུ་བཞིན་ཡོད།
གོམ་པ་གཉིས་པ། འཆར་སྒོའི་གནད་དོན་གྱི་ཆ་རྐྱེན་སྐོར་ལ་མི་ཤེས་པ་དང་གོ་བ་མི་ལོན་པའི་རིགས་ལ་ཞར་བྱུང་དྲི་བ་གཏོང་དགོས།
ངས་ཨེ་ལ་མོ་མིའི་གཏམ་རྒྱུད་(དམག་དོན་ལོ་རྒྱུས་ཤིག།) ལ་ཞིབ་འཇུག་བྱེད་བཞིན་ཡོད། རྒྱུ་མཚན་ནི་འོས་འཕེན་པ་རྣམས་
ཀྱིས་ཡུལ་ཌི་སེ་སི་ཁུལ་གྱི་སྲིད་དོན་པའི་ཁེ་ཕན་དང་མཐུན་པའི་སྒོ་ནས་འོས་འདེམས་བྱེད་དོན་གང་ཡིན་པ་དེ་ཤེས་ན་འདོད།
ང་ཚོས་དྲི་བ་ཡི་རིན་ཐང་ནན་བཤད་བྱེད་དོན་ཡང་འདི་ཡིན། (དྲི་བ) འདི་དག་གིས་རང་གི་མི་ཤེས་པའམ་ཡང་ན་གོ་བ་
ལེན་མི་ཐུབ་པ་ཞིག་ཤེས་འདོད་པའི་ཕྱོགས་སུ་འདེད་པ་ཡིན།
གནད་དོན་གྱི་རིགས་འདི་གཉིས་ལའང་གྱོང་གུན་ཡང་རིགས་མི་འདྲ་བ་གཉིས་ཡོད།
དངོས་ཡོད་གནད་དོན་གྱི་གྱོང་གུན་ནི་ཐོགས་རེག་ཅན་ཞིག་གམ་ང་ཚོའི་མི་འདོད་པའི་གནས་སྟངས་ཤིག་ཡིན།
འཆར་སྒོའི་གནད་དོན་ཞིག་ལ་ཐོགས་རེག་ཅན་གྱི་གྱོང་གུན་མེད། དོན་དངོས་སུ་ང་ཚོས་འཆར་སྒོའི་གནད་དོན་གྱི་གྱོང་
གུན་ལ་དེའི་མཇུག་འབྲས་སུ་ཞེས་འབོད་པ་ཡིན།
འཆར་སྒོའི་གནད་དོན་གྱི་མཇུག་འབྲས་ནི་མི་ཤེས་པའི་དམིགས་བསལ་གྱི་རིགས་ཤིག་ཡིན་པ་སྟེ། གོ་རྟོགས་མེད་
པས་ང་ཚོས་དེ་ལས་གལ་འགངས་ཆེ་བའི་རིགས་གཞན་དག་ལ་བསམ་ཤེས་བྱེད་ཐབས་བྲལ་བ་རེད། ཚིག་གཞན་
ཞིག་གི་ཐོག་ནས་བཤད་ན་ང་ཚོས་གནད་དོན་ཐོག་མ་དེ་ལ་ལན་མ་བརྒྱབ་ཚེ། ང་ཚོས་དེ་བས་གལ་འགངས་ཆེ་བའི་
གནད་དོན་གཞན་ཞིག་ལ་ལན་འདེབས་མི་ཐུབ།
ཞིབ་འཇུག་པ་རྣམས་ནམ་རྒྱུན་རང་ཉིད་ཀྱིས་ཤེས་འདོད་ཡོད་པ་ཙམ་གྱིས་ལས་འཆར་བཟོ་བ་ཡིན། དོན་དངོས་ཐོག །དེ་
ནི་ང་ཚོ་མི་མང་ཆེ་བས་རང་ཉིད་ཀྱི་བསླབ་བྱའི་སྦྱང་ཚན་ལ་སྤྲོ་བ་ཡོང་བའི་རྒྱུ་མཚན་རེད། འོན་ཀྱང་རང་ཉིད་ཀྱི་ཞིབ་
འཇུག་དེ་མི་གཞན་ལ་དོན་སྙིང་ལྡན་པ་ཞིག་བྱ་དགོས་ན་ང་རང་འདི་ལ་དགའ་མོས་ཡོད་པ་ཞིག་ཡིན་ཞེས་ཟེར་བ་ཙམ་གྱི་
མི་འགྲིག་པར་ངེས་པར་དུ་རང་ཉིད་ཀྱི་གནད་དོན་ལ་ལན་རྙེད་པ་དེས་ཁོ་ཚོའི་གནད་དོན་ལ་ལན་རྙེད་པར་ཕན་ཐོགས་ཡོད་
པ་སྟོན་དགོས། དེ་ལྟར་བྱེད་པར་རང་ཉིད་ཀྱི་གནད་དོན་གྱི་མཇུག་འབྲས་སྐོར་ལ་འགྲེལ་བཤད་དམ་གསལ་བཤད་གནང་དགོས།
ཞར་བྱུང་གི་དྲི་བ་གཏོང་བའི་བྱེད་ཐབས་སྟེ། གོམ་པ་གསུམ་པ་ལྟར་ཁྱེད་ཀྱིས་གནད་དོན་གྱི་མཇུག་འབྲས་ཆེད་དུ་བརྗོད་དགོས།
ངས་ཨེ་ལ་མོ་བའི་གཏམ་རྒྱུད་ལ་ཞིབ་འཇུག་བྱེད་བཞིན་ཡོད། རྒྱུ་མཚན་ནི་འོས་འཕེན་པ་རྣམས་ཀྱིས་ཡུལ་ཌི་སེ་སི་ཁུལ་
གྱི་སྲིད་དོན་པའི་ཁེ་ཕན་དང་མཐུན་པའི་སྒོ་ནས་འོས་འདེམས་བྱེད་དོན་ཤེས་པ་ལ་བརྟེན་ནས། ཀློག་པ་པོ་ཚོས་ས་ཁོངས་
ཕྱོགས་རིས་ཀྱི་ལྟ་བ་ཡིས་རྒྱལ་ཁབ་ཀྱི་ཆབ་སྲིད་ལ་ཤུགས་རྐྱེན་གང་འདྲ་ཐེབས་མིན་གྱི་དྲི་བ་གལ་ཆེན་པོ་དེ་ལ་རྒྱུས་ལོན་བྱེད་ཐུབ།
འདི་དག་ཚང་མ་མགོ་བོ་འཐོམས་གཞི་ཞིག་ཡིན་ན་ཡང་དེ་ནི་སྣང་ཚུལ་ལས་སྟབས་བདེ་བོ་ཡིན། འཆར་སྒོའི་གནད་དོན་
གྱི་ཆ་རྐྱེན་དང་མཇུག་འབྲས་ཀྱི་དྲི་བ་ནི་ཕན་ཚུན་འབྲེལ་བའི་ལམ་གཉིས་ཡིན་ཏེ།
དྲི་བ་དང་པོར་ལན་བཏབ་པ་ལ་བརྟེན། དྲི་བ་གཉིས་པར་ལན་འདེབས་པར་ཕན་ཐོགས་ཡོད།
དྲི་བ་གཉིས་པར་ལན་འདེབས་པ་ནི། དྲི་བ་དང་པོ་ལན་འདེབས་པ་ལས་གལ་ཆེ་བ་ཞིག་ཡིན།
༡ དྲི་བ་དང་པོས་དྲི་བ་གཉིས་བ་ ༢ ལ་ལན་འདེབས་པར་ཕན་གྱི་ཡོད།
ཡང་བསྐྱར་ཐེངས་གཅིག་བཤད་ན། འཆར་སྒོའི་ཞིབ་འཇུག་གི་གནད་དོན་གྱི་ཆ་ཤས་དང་པོ་ནི་ཁྱེད་ཀྱིས་མི་ཤེས་པ་ཞིག་
ཤེས་འདོད་བྱེད་པ་དེ་རེད། ཁྱེད་ཀྱིས་ཐད་ཀའི་དྲི་བ་བཏང་སྟེ་ཤེས་རྟོགས་དང་གོ་བ་བླངས་ནས་སྟོང་ཆ་དེ་བསྐང་
ཆོག །དཔེར་ན་འདས་ཟིན་པའི་ལོ་ལྔ་བཅུའི་ནང་བརྩེ་དུང་གི་གློག་བརྙན་ལ་འགྱུར་ལྡོག་ག་རེ་བྱུང་ཡོད་དམ་ཟེར་བ་ལྟ་བུ།
ཡང་ན་ཞར་བྱུང་གི་(ཐད་ཀར་མིན་པ) དྲི་བ། དཔེར་ན་འདས་ཟིན་པའི་ལོ་ལྔ་བཅུའི་ནང་བརྩེ་དུང་གི་གློག་བརྙན་ལ་འགྱུར་
ལྡོག་ག་རེ་བྱུང་ཡོད་མེད་ང་ལ་ཤེས་འདོད་ཡོད་ཟེར་བ་ལྟ་བུ་རེད།
ད་ནི་མི་ཞིག་གིས་ཁྱེད་ལ་སྐད་ཆ་འདི་ལྟར་འདྲི་བར་ཆ་བཞག །གལ་སྲིད་ཁྱེད་ཀྱིས་དྲི་བ་དེ་ལ་ལན་འདེབས་མ་
ཐུབ་པ་ཡིན་ན་དེ་ནས་ག་རེ་བྱེད་དམ་ཟེར་ན། དེ་ལ་ལན་འདེབས་པའི་ཐབས་ཤེས་ནི་དེ་བས་གལ་ཆེ་བའི་གནས་ཚུལ་ཁ་
ཤས་བཤད་རྒྱུ་དེ་རེད། དོན་དག་དང་པོ་དེ་ལ་ལན་མ་བརྒྱབ་གོང་ནས་དེ་ཤེས་ཐུབ་མེད་པ་དཔེར་ན།
གལ་སྲིད་ང་ཚོས་འདས་ཟིན་པའི་ལོ་ལྔ་བཅུའི་ནང་བརྩེ་དུང་སྐོར་གྱི་གློག་བརྙན་ལ་འགྱུར་ལྡོག་ཇི་ལྟར་བྱུང་བའི་གནད་དོན་
དེར་ལན་འདེབས་མ་ཐུབ་ན།(ཆ་རྐྱེན་ནམ་གནས་སྟངས།དྲི་བ་དང་པོ།)
ང་ཚོས་དེ་བས་གལ་འགངས་ཆེ་བའི་གནད་དོན་ཞིག་ལ་ལན་འདེབས་མི་ཐུབ་པ་སྟེ། ང་ཚོས་བརྩེ་དུང་བརྗེ་རེས་ཀྱི་རིག་
གཞུང་གི་མཚོན་དོན་ལ་འགྱུར་ལྡོག་ཅི་ཞིག་བྱུང་ཡོད་མེད་མི་ཤེས་པ་ལྟ་བུ་རེད། མཇུག་འབྲས/དེ་བས་ཆེ་བ་དང་དེ་བས་གལ་འགངས་ཆེ་བའི་དྲི་བ་
གཉིས་པ།)
གལ་སྲིད་དྲི་བ་གཉིས་པར་ལན་འདེབས་རྒྱུ་ཧ་ཅང་གལ་ཆེན་ཡིན་པར་འདོད་ན་ཁྱེད་ཀྱིས་མཇུག་འབྲས་ཤིག་
ཡོད་པར་མ་ཟད། གནད་དོན་དེ་མཐའ་སྐྱེལ་བྱེད་རིན་ཡོད་པ་གསལ་སྟོན་བྱས་ཡོད་པ་དང་། (དེ་ལྟར་ཡིན་པ) ཀློག་པ་
པོས་མོས་མཐུན་བྱས་པ་ཡིན་ན་ད་གཟོད་ཁྱེད་ལ་ལས་འགན་ཞིག་ཐོབ་པ་རེད།
འོན་ཀྱང་ཀློག་པ་པོ་ཞིག་གིས་ཡང་བསྐྱར་སྐད་ཆ་འདྲི་བར་ཆ་བཞག་ན། གལ་སྲིད་ང་ཚོས་འཆར་ཡན་གྱི་བརྩེ་
དུང་མཚོན་སྟངས་དེ་སྔོན་ཆད་དང་མི་འདྲ་བ་(གནས་སྟངས) དེ་མ་ཤེས་པ་ཡིན་ན་ག་རེ་རེད་དམ་ཟེར་ནས་འདྲི་དུས་ཁྱེད་
ཀྱིས་ངེས་པར་དུ་དྲི་བ་དེ་ལས་རྒྱ་ཆེ་བ་ཞིག་འདོན་དགོས། རེ་བར་རང་གི་ཀློག་པ་པོ་རྣམས་ཀྱིས་གནད་དོན་དེ་ཧ་ཅང་
གལ་ཆེན་པོ་ཞིག་ཏུ་མཐོང་རྒྱུ་དེ་རེད།
གལ་སྲིད་ང་ཚོས་འཆར་ཡན་གྱི་བརྩེ་དུང་མཚོན་སྟངས་ལ་འགྱུར་ལྡོག་ཅི་ཞིག་བྱུང་བའི་དྲི་བར་ལན་འདེབས་མ་ཐུབ་ཡིན་
ན་(དྲི་བ་གཉིས་པ།) ང་ཚོས་དེ་བས་གལ་འགངས་ཆེ་བའི་གནད་དོན་ཞིག་ལ་ལན་འདེབས་མི་ཐུབ་སྟེ། ན་གཞོན་ཕོ་མོའི་གཉེན་
སྒྲིག་དང་ཁྱིམ་ཚང་ལ་བཅངས་པའི་རེ་བ་ཡིས་ང་ཚོའི་རིག་གཞུང་ལ་ཇི་ལྟར་བཟོ་ལྟ་བཏོད་མིནཤེས་མི་ཐུབ། མཇུག་འབྲས/དེ་
ལས་གལ་ཆེ་བའི་དྲི་བ།)
གལ་སྲིད་ཀློག་པ་པོས་ཡང་བསྐྱར་དྲི་བ་གཏོང་བར་ཆ་ཞོག །དེ་ལྟར་ཡིན་ན་ག་རེ་ཡོད་དམ་ཟེར་ན། གང་ཟག་འདི་ནི་རང་
ཉིད་ཀྱི་ཀློག་པ་པོར་མི་འཚམས་པ་རེད་བསམ་སྲིད། འོན་ཀྱང་གང་ཟག་དེ་ཁྱེད་རང་གཏན་ནས་མི་གློད་པའི་ཀློག་མཁན་
ཞིག་ཡིན་ན་ཡང་བསྐྱར་ཚོད་ལྟ་ཞིག་བྱ་དགོས། གལ་སྲིད་ང་ཚོས་དྲི་བ་འདི་ལ་ལན་མ་བརྒྱབ་ན་ང་ཚོས་འདི་སྒྲུབ་མི་ཐུབ་་་ཟེར་བ་ལྟ་བུ།
ནམ་རྒྱུན་གཙུག་ལག་སྡེ་ཁག་གི་ཁྱབ་ཚད་མིན་པའི་མི་རྣམས་ཀྱིས་སེམས་ནང་ཆེད་ལས་མཁས་པ་དེ་ཚོས་
དགོད་བྲོ་ཞིང་རྩེད་མཚར་ཅན་གྱི་དྲི་བ་གཏོང་གི་འདུག་བསམ་གྱི་ཡོད། དཔེར་ན་ས་རིས་ཐོག་མཆོང་ལྡིང་བྱེད་པའི་བྱིས་
པའི་རྩེད་མོ་དེ་ཇི་ལྟར་བྱུང་བ་ཡིན་ནམ་ལྟ་བུ་རེད། འོན་ཀྱང་ཁོ་ཚོས་ངོས་འཛིན་བྱེད་མ་ཐུབ་པ་ཞིག་ནི་ཞིབ་འཇུག་པ་
རྣམས་ཀྱིས་དྲི་བ་འདི་ལྟ་བུར་ལན་བརྒྱབ་པར་བརྟེན། ཁོང་ཚོ་དེ་ལས་གལ་འགངས་ཆེ་བའི་དྲི་བ་གཉིས་པ་ཞིག་ལ་ལན་
འདེབས་ཐུབ་པ་ཡིན། དམངས་ཁྲོད་ཀྱི་རྩེད་མོ་ཡིས་བྱིས་པ་རྣམས་སྤྱི་ཚོགས་ཁྲོད་འཚར་ལོངས་འབྱུང་སྟངས་ལ་ཤུགས་
རྐྱེན་ཇི་ལྟར་ཐེབས་ཀྱི་ཡོད་མེད་ཤེས་འདོད་ཆེ་བ་ཞིག་གི་ངོས་ནས་བཤད་ན། འཆར་སྒོའི་མཇུག་འབྲས་སྟེ་རང་ཉིད་ཀྱིས་
མི་ཤེས་པའི་གནད་དོན་ཞིག་གི་སྐོར་ལ་ཞིབ་འཇུག་བྱེད་རྒྱུ་འདི་ལུགས་མཐུན་ཡིན་པ་ར་སྤྲོད་བྱེད་ཀྱི་ཡོད། གལ་སྲིད་ང་
ཚོས་བྱིས་པའི་རྩེད་མོ་ཐོག་མར་ཇི་ལྟར་དར་ཚུལ་ཤེས་པ་ཡིན་ན་རྩེད་མོའི་རིགས་ཀྱིས་བྱིས་པ་རྣམས་སྤྱི་ཚོགས་ནང་གོམ་
འདྲིས་ཅན་དུ་གྱུར་པའི་བྱུང་རིམ་ལ་གོ་རྟོགས་ཟབ་མོ་ཞིག་ལེན་ཐུབ་པར་མ་ཟད། ཁོ་ཚོས་ཚུར་སྐད་ཆ་མ་དྲིས་སྔོན་དུ་ང་
ཚོས་དེ་ཤེས་རྟོགས་ཐུབ་པ་ཡིན་ན་ང་ཚོས་དེ་བས་ལེགས་པའི་གོ་བ་ལེན་ཐུབ་པ་ལྟ་བུ་རེད།
༤་༢་༣ “ལྷད་མེད་པ་”དང་“ལག་བསྟར་”ཞིབ་འཇུག་གི་དབྱེ་བ་འབྱེད་པ།
འཆར་སྒོའི་གནད་དོན་ཞིག་གིས་འཇིག་རྟེན་ཐོག་གི་གནས་ཚུལ་དངོས་ལ་ཐད་ཀར་ཤུགས་རྐྱེན་མི་ཐེབས་ཅིང་། དེས་ཞིབ་
འཇུག་པའི་ཚོགས་སྡེ་ཡི་གོ་རྟོགས་ཁོ་ན་གོང་འཕེལ་གཏོང་བ་ཡིན་ན་དེ་ལ་ལྷད་མེད་པའི་ཞིབ་འཇུག་ཏུ་འབོད། འཆར་
སྒོའི་གནད་དོན་ཞིག་གླེང་སློང་བྱས་པ་དེ་ལ་དངོས་ཡོད་ཀྱི་མཇུག་འབྲས་ཡོད་པའི་ཞིབ་འཇུག་ཡིན་ན་དེ་ལ་ལག་བསྟར་
ཞིབ་འཇུག་ཏུ་འབོད། ཁྱེད་ཀྱིས་ལས་འཆར་གྱི་གོ་རིམ་གསུམ་པོའི་ནང་གི་མཐའ་མར་བལྟས་ནས་ཞིབ་འཇུག་དེ་ལྷད་མེད་
དང་ལག་བསྟར་གང་ཡིན་མིན་བརྡར་ཤ་གཅོད་ཐུབ། དེས་གོ་དོན་རྟོགས་པ་ཞིག་སྟོན་ནམ། ཡང་ན་བྱ་བ་བྱེད་པ་ཞིག་སྟོན་
གྱི་འདུག་མིན་ལ་ལྟོས་
བརྗོད་གཞི། ངས་འཇིག་རྟེན་ཁམས་ཀྱི་ཕྱོགས་གཅིག་གི་གློག་ཁབ་ལེན་གྱི་འོད་རླབས་ལ་ཞིབ་འཇུག་བྱེད་༡།
བཞིན་ཡོད།
༢། དྲི་བ། གང་ལགས་ཤེ་ན་ངས་བར་སྣང་དུ་དགུ་ཚིགས་སྐྱ་མོའི་མ་ལག་ག་ཚོད་ཡོད་པ་ཤེས་འདོད་ཡོད།
༣། གནད་འགག །འཇིག་རྟེན་གྱི་བང་ཚད་རྟག་པར་ཇེ་ཆེར་འགྲོ་བཞིན་པ་ཞིག་ཡིན་ནམ། ཡང་ན་དུས་ཚོད་ངེས་
ཅན་ཤིག་གི་ནང་འཐོར་ཤིག་ཏུ་འགྲོ་རྒྱུ་ཡིན་མིན་ཀློག་པ་པོ་རྣམས་ཀྱིས་ཤེས་རྟོགས་ཐུབ་པའི་ཆེད་དུ་ཡིན་པ་ལྟ་བུ་རེད།
དེ་ནི་ལྷད་མེད་ཀྱི་ཞིབ་འཇུག་རེད། རྒྱུ་མཚན་ནི་གོམ་པ་གསུམ་པ་དེས་གོ་རྟོགས་སྐོར་ཁོ་ན་སྟོན་གྱི་ཡོད།
ལག་བསྟར་ཞིབ་འཇུག་ཁྲོད། གོམ་པ་གཉིས་པས་ད་དུང་ཤེས་པའམ་གོ་རྟོགས་པའི་དོན་སྟོན་མོད། གོམ་པ་
གསུམ་པ་དེས་བྱ་བ་བྱེད་པ་སྟོན་གྱི་ཡོད།
༡། བརྗོད་གཞི། ངས་ཧོ་སྦོ་འཁོར་སྐར་རྒྱང་ཤེལ་དང་སའི་གོ་ལའི་ཐོག་བཙུགས་པའི་རྒྱང་ཤེལ་གཉིས་ཀྱིས་སྐར་
ཚོགས་གཅིག་མཚུངས་ཀྱི་རྒྱ་ཁྱོན་འཇལ་ཚད་ལ་ཁྱད་པར་གང་ཞིག་ཡོད་མེད་སྐོར་ཞིབ་འཇུག་བྱེད་བཞིན་ཡོད།
༢། དྲི་བ། རྒྱུ་མཚན་ནི། རླུང་གི་དཀྱིལ་འཁོར་གྱིས་གློག་ཁབ་ལེན་གྱི་འོད་རླབས་ཀྱི་འཇལ་ཚད་ལ་སྐྱོན་ག་ཚོད་ཅིག་
རྒྱག་གི་ཡོད་མེད་ཤེས་འདོད་ཡོད།
༣། དངོས་ཡོད་གནད་འགག །གནམ་རིག་སྐར་དཔྱད་པ་ཚོས་ས་ཐོག་ཏུ་བཙུགས་པའི་རྒྱང་ཤེལ་གྱི་རྒྱུ་ཆའི་གནས་
བསྡུས་བེད་སྤྱད་དེ་གློག་ཁབ་ལེན་གྱི་འོད་རླབས་ཀྱི་མཐུག་ཚད་ལ་ཞིབ་ཚགས་པོའམ་འཁྲུལ་བ་མེད་པའི་སྒོ་ནས་ཚད་
འཇལ་ཐུབ་ཟེར་བ་ལྟ་བུ་རེད།
གནད་དོན་འདི་ལ་ལག་བསྟར་ཞིབ་འཇུག་ཏུ་འབོད་ཀྱི་ཡོད། རྒྱུ་མཚན་ནི་རླུང་གི་དཀྱིལ་འཁོར་གྱིས་ཚད་འཇལ་ལ་སྐྱོན་
ག་ཚོད་ཅིག་རྒྱག་གི་ཡོད་པ་གནམ་རིག་སྐར་དཔྱད་པ་ཚོས་ཤེས་རྟོགས་བྱུང་ན་ཁོ་ཚོས་བསྒྲུབ་འདོད་པའི་འོད་ཀྱི་ཚད་
ཞིབ་ཚགས་པོའམ་འཁྲུལ་བ་མེད་པས་སྒོ་ནས་ཚད་འཇལ་ཐུབ་པ་ཡིན།
༤་༢་༤ ཞིབ་འཇུག་དང་དོན་དངོས་ཀྱི་མཇུག་འབྲས་མཐུད་པ།
ཉམས་མྱོང་མེད་པའི་ཞིབ་འཇུག་མི་སྣ་ཁ་ཤས་ཀྱིས་ལྷད་མེད་ཞིབ་འཇུག་སྒྲུབ་པར་བློ་བདེ་བོ་ཡོང་གི་མེད། གང་ཡིན་ཟེར་
ན་འཆར་སྒོའི་གནད་དོན་གྱི་མཇུག་འབྲས་ནི་གནས་ཚུལ་ག་གེ་མོ་ཞིག་མི་ཤེས་པ་དེ་ཁོ་ན་ཡིན་པར་བརྟེན་འཆར་སྣང་
ཙམ་རེད་ཨང་བསམ་གྱི་ཡོད། ཁོང་ཚོ་ད་དུང་རང་ཉིད་ཀྱི་འཇིག་རྟེན་ལ་གོ་རྟོགས་གཏིང་ཟབ་མོ་ཞིག་ཡོང་བར་དོ་སྣང་བྱེད་
མཁན་གྱི་ཚོགས་སྡེའི་ནང་ཚུད་མེད་པས་ན་རང་ཉིད་ཀྱི་གྲུབ་དོན་ལ་སྤྱོད་སྒོ་དེ་ཙམ་མེད་པའི་བསམ་ཚུལ་སླེབས་ཀྱི་ཡོད།
དེ་བས་ཁོ་ཚོས་འཆར་སྒོའི་དྲི་བའི་ཐོག་དངོས་ཡོད་ཀྱི་གྱོང་གུན་གྱི་ལྷན་པ་རྒྱབ་ནས་དེ་གནད་འགག་ཡོད་པ་ཞིག་བཟོ་ཐབས་བྱེད།
༡། བརྗོད་གཞི། ངས་དུས་རབས་བཅུ་དགུ་པའི་ནང་ཨེ་ལ་མོའི་གཏམ་རྒྱུད་ཁག་ལ་བཤད་ཚུལ་མི་འདྲ་བའི་ཡོད་
པའི་སྐོར་ཞིབ་འཇུག་བྱེད་བཞིན་ཡོད།
༢། ཞིབ་འཇུག་གི་གནད་དོན། ངས་སྲིད་དོན་པ་ཚོས་དོན་རྐྱེན་དེའི་རིགས་ཀྱི་གཏམ་རྒྱུད་བེད་སྤྱད་ནས་ཇི་ལྟར་མི་
མང་གི་གླེང་ཕྱོགས་ལ་འགྱུར་བ་གཏོང་ཚུལ་ཤེས་འདོད་ཡོད།
༣། འབྱུང་སྲིད་པའི་དངོས་ཡོད་ཀྱི་གནད་འགག ། རང་ཉིད་ཚུལ་མིན་གྱི་སྲིད་དོན་པ་རྣམས་ལས་སྲུང་སྐྱོབ་ཆེད་
ཡིན་ཟེར་བ་ལྟ་བུ་རེད།
ཀློག་མཁན་མང་ཆེ་བས་གོམ་པ་གཉིས་པ་དང་གསུམ་པའི་བར་གྱི་འབྲེལ་བ་ནི། ཕན་ཚུན་སྣུར་སྲིང་བྱེད་པ་ལྟ་བུ་ཞིག་
རེད་བསམ་སྲིད།
ལག་བསྟར་ཞིབ་འཇུག་གི་འཆར་གཞི་ལེགས་པོ་ཞིག་གཏན་འབེབས་བྱ་དགོས་ན་གོམ་པ་གཉིས་པའི་སྐབས་ཀྱི་
ཞར་བྱུང་གི་དྲི་བ་ནི་གོམ་པ་གསུམ་པའི་སྐབས་ཀྱི་ཞར་བྱུང་གི་དྲི་བར་ལན་འདེབས་པར་ཕན་པ་ཡོད།
དྲི་བ་འདི་འདྲ་ཞིག་དྲིས་ན།
(ཀ) གལ་སྲིད་ངའི་ཀློག་པ་པོ་རྣམས་ཀྱིས་དམིགས་ཡུལ་་་་་་མངོན་འགྱུར་བྱེད་བསམ་ན་[གོམ་པ་གསུམ་པའི་སྐབས་ཀྱི་
དམིགས་ཡུལ་གསལ་བཤད་གནང་དགོས]
(ཁ) གལ་སྲིད་ཁོ་ཚོས་་་་་ཤེས་རྟོགས་བྱུང་བ་ཡིན་ན། ཁོ་ཚོས་དེ་བསྒྲུབ་ཐུབ་པར་འདོད་ཀྱི་རེད་དམ། [གོམ་པ་གཉིས་
པའི་དྲི་བ་བརྗོད་པ]
གནམ་རིག་སྐར་དཔྱད་པའི་དཔེ་ལ་བལྟས་ནས་ལག་བསྟར་གནད་དོན་ལ་ཚོད་ལྟ་ཞིག་བྱོས་དང་།
(ཀ) གལ་སྲིད་ངའི་ཀློག་པ་པོ་རྣམས་ཀྱིས་ས་ཐོག་ཏུ་བཙུགས་པའི་རྒྱང་ཤེལ་གྱི་རྒྱུ་ཆའི་གནས་བསྡུས་བེད་སྤྱད་
དེ་གློག་ཁབ་ལེན་གྱི་འོད་རླབས་མཐུག་ཚད་ལ་ཞིབ་ཚགས་པོའམ་འཁྲུལ་བ་མེད་པའི་སྒོ་ནས་ཚད་འཇལ་ཐུབ།
(ཁ) གལ་སྲིད་ཁོ་ཚོས་རླུང་གི་དཀྱིལ་འཁོར་གྱིས་གློག་ཁབ་ལེན་གྱི་འོད་རླབས་འཇལ་ཚད་ལ་སྐྱོན་(ལོག་བཤད) ག་
ཚོད་ཅིག་རྒྱག་གི་ཡོད་མེད་ཤེས་པ་ཡིན་ན། ཁོ་ཚོས་དེ་ལྟར་བསྒྲུབ་ཐུབ་པར་འདོད་ཀྱི་རེད་དམ།
འདིའི་ལན་ནི་བསྒྲུབ་ཐུབ་ཟེར་བ་དེ་ཡིན་པ་འདྲ།
ད་ནི་ཨེ་ལ་མོའི་གནད་དོན་ཐོག་ནས་ཚོད་ལྟ་ཞིག་བྱེད།
(ཀ) གལ་སྲིད་ཀློག་པ་པོ་རྣམས་ཀྱིས་རང་ཉིད་ཚུལ་མིན་གྱི་སྲིད་དོན་པ་ཚོ་ལས་སྲུང་སྐྱོབ་བྱེད་འདོད་ཀྱི་ཡོད་ན།
(ཁ) གལ་སྲིད་ཁོ་ཚོས་དུས་རབས་བཅུ་དགུ་པའི་སྲིད་དོན་པ་ཚོས་ཇི་ལྟར་ཨེ་ལ་མོའི་གཏམ་རྒྱུད་བེད་སྤྱད་ནས་མི་མང་
གི་གླེང་ཕྱོགས་(བསམ་ཚུལ) ལ་འགྱུར་བ་བཏང་ཚུལ་ཤེས་ན་ཁོ་ཚོས་དེ་ལྟར་སྒྲུབ་ཐུབ་བམ།
འདིའི་ལན་ནི་ཕལ་ཆེར་བསྒྲུབ་མི་ཐུབ་ཟེར་བ་དེ་རེད། ང་ཚོས་འདིར་འབྲེལ་བ་ཞིག་ཡོད་པ་ལྟར་མཐོང་མོད་འདི་ཅུང་ཟད་
སྣུར་སྲིང་བྱས་པ་ཞིག་རེད།
གལ་སྲིད་རང་གི་འཆར་སྒོ་དང་འབྲེལ་བའི་གནད་དོན་སེལ་བྱེད་ཀྱི་ཐབས་ལམ་དེ་དངོས་ཡོད་གནད་དོན་ཞིག་
ལ་འཚམ་པ་འདུག་སྙམ་ན་རང་གི་འཆར་གཞི་དེ་ལྷད་མེད་ཞིབ་འཇུག་ཁོ་ནའི་ཐོག་ནས་གཏན་འབེབས་བྱ་དགོས་པ་དང་།
དེ་ནས་རང་གི་སྙན་ཞུ་བསྣན་ནས་གོམ་པ་བཞི་པ་ལྟ་བུར་སྤོ་དགོས།
༡། བརྗོད་གཞི། ངས་དུས་རབས་བཅུ་དགུ་ནང་བཤད་ཚུལ་མི་འདྲ་བའི་ཨེ་ལ་མོའི་གཏམ་རྒྱུད་ལ་ཞིབ་འཇུག་བྱེད་
བཞིན་ཡོད།
༢། འཆར་སྒོའི་དྲི་བ། ངས་སྲིད་དོན་པ་ཚོས་ཇི་ལྟར་དོན་རྐྱེན་ཆེན་པོ་དེའི་གཏམ་རྒྱུད་བེད་སྤྱད་ནས་མི་མང་གི་གླེང་
ཕྱོགས་(བསམ་ཚུལ) ལ་བསྒྱུར་བའི་སྐོར་ཤེས་འདོད་ཡོད།
༣། འཆར་སྒོའི་གནད་འགག །ཇི་ལྟར་སྲིད་དོན་པ་ཚོས་དར་སྲོལ་ཆེ་བའི་རིག་གཞུང་བེད་སྤྱད་དེ། ཁོང་ཚོའི་ཆབ་
སྲིད་ཀྱི་དམིགས་ཡུལ་མངོན་འགྱུར་བྱས་ཚུལ་ཀློག་པ་པོ་རྣམས་ཀྱི་ཤེས་རྟོགས་ཐུབ་ཆེད།
༤། དངོས་སུ་ལག་བསྟར་བྱེད་ཐུབ་སྲིད་པ་ནི། དེ་ལྟར་བྱས་ན་ཀློག་པ་པོ་རང་ཉིད་ཚུལ་མིན་གྱི་སྲིད་དོན་པ་ཚོ་ལས་
སྲུང་སྐྱོབ་གང་ལེགས་བྱེད་སྲིད།
ངོ་སྤྲོད་ནང་དུ་གནད་དོན་གསལ་བཤད་གནང་སྐབས། གང་ལྟར་འཆར་སྒོའི་ཞིབ་འཇུག་གནད་དོན་ལ་འཆར་སྒོའི་མཇུག་
འབྲས་ཁོ་ན་ཡོད་པ་གསལ་སྟོན་བྱེད་དགོས། དེའི་རྗེས་སུ་མཇུག་སྡོམ་བར་དུ་སྒུག་ནས་དེའི་དངོས་སུ་ལག་བསྟར་བྱེད་
རུང་བའི་ཚུལ་བརྗོད་དགོས། (དེའི་སྐོར་རྒྱས་པར་ས་བཅད་བཅུ་དྲུག་པར་གསལ།)
སྒྱུ་རྩལ་རིག་གནས་དང་(སྤྱིར་ཤེས་བྱའི་གནས་ཀུན་དངོས་ཡོད་གནས་ལུགས་ཚན་རིག་དང་དངོས་མེད་ལྟ་བའི་གནས་ལུགས་སྒྱུ་རྩལ་རིག་
གནས་གཉིས་སུ་ཕྱེ་བའི་ཕྱི་མའི་དོན།) རང་བྱུང༌། སྤྱི་ཚོགས་ཚན་རིག་ལྟ་བུའི་ཞིབ་འཇུག་ཀྱི་ལས་འཆར་རྣམས་ཐད་ཀར་རྒྱུན་
གཏན་གྱི་འཚོ་བའི་ནང་སྤྱོད་སྒོ་དེ་ཙམ་མེད། འོན་ཀྱང་ལྷད་མེད་ཅེས་པའི་ཚིག་འདི་ལ་བརྟེན་ནས་ཞིབ་འཇུག་པ་མང་པོས་
ལག་བསྟར་ཞིབ་འཇུག་ལས་ཀྱང་དེའི་རིགས་ལ་མཐོང་ཆེན་བྱེད་ཀྱི་ཡོད། ཁོང་ཚོའི་བསམ་པར་“དེ་ཤེས་རྒྱུའི་ཆེད་དུ་
ཡིན་པའི” ཤེས་ཡོན་དོན་དུ་གཉེར་བ་ནི་མིའི་རིགས་ཀྱི་ལས་རིགས་ཚད་མཐོ་ཤོས་ཡིན་པར་འདོད་པ་སྟེ། ཤེས་རྟོགས་དེ་
བས་མང་བ་ནི་དངུལ་དང་དབང་ཆའི་ཆེད་དུ་མ་ཡིན་པར་བསམ་ཤེས་དེ་བས་ཆེ་བ་དང་བསམ་པའི་འཚོ་བ་དེ་ལས་ཕུན་
སུམ་ཚོགས་པོ་ཡོང་བའི་ཆེད་དུ་ཡིན་པར་འདོད།
ད་ནི་ཁྱེད་ཀྱིས་ཚོད་དཔག་བྱས་པ་ལྟར། ང་ཚོས་ལྷད་མེད་ཞིབ་འཇུག་ལ་འབད་བརྩོན་ཆེན་པོ་བྱེད་པ་ཇི་བཞིན།
ཞིབ་འཇུག་ཡག་པོ་བྱེད་པ་དང་ཀུན་སློང་ལ་སྐྱོན་མ་ཞུགས་པའི་སྒོ་ནས་ལག་བསྟར་ཞིབ་འཇུག་ཀྱང་གནང་དགོས།
དཔེར་ན་ཁེ་ཕན་ཐོབ་སྲིད་པའི་སྐྱེ་དངོས་ཚན་རིག་གི་ལྷད་མེད་ཞིབ་འཇུག་དང་ལག་བསྟར་ཞིབ་འཇུག་གཉིས་ལ་ཤུགས་
རྐྱེན་ཐེབས་སྲིད། དེས་ཞིབ་འཇུག་པ་ཁ་ཤས་ཀྱིས་བདམས་པའི་གནད་དོན་གླེང་སློང་བྱེད་སྐབས་དཀའ་ངལ་འཕྲད་པ་མ་
ཟད་ཁོ་ཚོའི་གྲུབ་དོན་(ཆ་ཚང་རང་བཞིན) ལ་ཡང་ཤུགས་རྐྱེན་ཐེབས་ཀྱི་ཡོད་པ་སྟེ། ང་ཚོས་ཅི་ཞིག་འཚོལ་དགོས་མིན་
བཤད་པ་ཡིན་ན་ང་ཚོས་དེ་མཁོ་འདོན་བྱེད་ངེས་ཡིན། ཟེར་བ་ལྟ་བུ་རེད།གནས་སྟངས་འདི་རིགས་ཀྱིས་(མི་ཆོས།)
ཀུན་སྤྱོད་ལ་དྲི་བ་བསླང་ཡོང་བ་དང་དེའི་སྐོར་ང་ཚོས་རྗེས་སུ་གླེང་ཆོག །(ཞིབ་འཇུག་པའི་ཀུན་སྤྱོད།)
༤་༣ འོས་འཚམས་ཅན་གྱི་ཞིབ་འཇུག་གནད་དོན་འཚོལ་བ།
རླབས་ཆེན་གྱི་ཞིབ་འཇུག་པ་དེ་མི་གཞན་དང་མི་འདྲ་ས་ནི་ཁོ་ཚོའི་བློ་རིག་དང་སྤྱང་གྲུང་ལྡན་པའི་འཇོན་ཐང་ལ་རག་ལས་
ཡོད་པའམ་ཡང་ན་རླུང་རྟ་རྒྱུགས་ནས་གློ་བུར་ཐོལ་བྱུང་དུ་གནད་དོན་ཞིག་ལ་འཕྲད་པ་དང་། དེ་ཐག་གཅོད་བྱས་པར་
བརྟེན་ང་ཚོ་ཚང་མར་འཇིག་རྟེན་གསར་པ་ཞིག་མཐོང་བཅུག་ཡོད། གནད་དོན་ཡག་པོ་ཞིག་ལ་ང་ཚོ་ཕར་གདོང་ཐུག་རྒྱག་
པའམ། ཡང་ན་ཚུར་རྡུང་ཡོང་དུས་ང་ཚོས་ངོས་འཛིན་བྱེད་སླ་པོ་ཡོད། འོན་ཀྱང་ཞིབ་འཇུག་པ་རྣམས་ཀྱིས་རྟག་པར་ལས་
འཆར་གཅིག་འགོ་བརྩམས་སྐབས། ཁོ་ཚོའི་གནད་དོན་ངོ་མ་གང་ཡིན་པ་ཤེས་ཀྱི་མེད། སྐབས་འགར་ཁོ་ཚོས་མགོ་རྙོག་
གི་གནད་དོན་ཞིག་ཁ་གསལ་བཟོ་རྒྱུ་ཙམ་ཞིག་ལ་རེ་བ་རྒྱག །དངོས་གནས་རེད། གནད་དོན་གསར་པ་ཞིག་འཚོལ་
པའམ། ཡང་ན་གནད་དོན་རྙིང་པ་ཞིག་གསལ་བཤད་དམ་ཐག་གཅོད་མཁན་ཚོས་ནི་དཀའ་ངལ་སེལ་ཚར་བའི་གནད་དོན་
ཞིག་ལ་འགྲེལ་བཤད་རྒྱག་མཁན་ཚོ་ལས་རང་ཉིད་ཁྱབ་ཁོངས་ལ་བྱས་རྗེས་སྔར་ལས་ཆེ་བ་ཞིག་འཇོག་གི་ཡོད་པ་རེད།
ཐ་ན་ཞིབ་འཇུག་པ་ཁ་ཤས་ཀྱིས་ཚོད་དཔག་གཞིར་བཞག་གི་གནས་སྟངས་ཤིག་ཁུངས་སྐྱེལ་བྱས་ནས་སྐད་གྲགས་ཆོད་
པ་ཡང་ཡོད།
དེར་བརྟེན་ལས་འཆར་ཞིག་འགོ་བརྩམས་མ་ཐག་གནད་དོན་གསལ་བཤད་ཡག་པོ་རྒྱག་མི་ཐུབ་ན་ན་ཁྱེད་རང་
ཡིད་ཆད་མི་རུང་། དེ་ལྟར་བྱེད་ཐུབ་མཁན་ཉུང་ཉུང་ཡིན། འོན་ཀྱང་སྔ་ཙམ་བསམ་བློ་བཏང་ན་ཁྱེད་ཀྱིས་ཞིབ་འཇུག་གི་
བརྒྱུད་རིམ་ཁྲོད་དུས་ཚོད་སྲུང་སྐྱོབ་བྱེད་ཐུབ། (གཅིག་བྱས་ན་མཇུག་ལ་སླེབས་ཉེར་ཡོད་དུས་ག་བྱེད་འདི་བྱེད་མེད་པར་
འགྱུར་སྲིད།) ད་དུང་ལས་འཆར་ཡར་རྒྱས་གཏོང་བར་གལ་འགངས་ཆེ་བའི་བསམ་བློའི་སྒྲོམ་གཞི་ནང་ཡར་འཇུག་ཐུབ།
གཤམ་ན་གནད་དོན་ཡག་པོ་ཞིག་ངོས་འཛིན་པ་དང༌། ཡར་རྒྱས་གཏོང་པར་སྒྲུབ་ཐུབ་པ་ཁག་གཅིག་ཡོད།
༤་༣་༡ རོགས་སྐྱོར་ཞུ་བ།
ཉམས་མྱོང་ཅན་གྱི་ཞིབ་འཇུག་པ་ཚོའི་བྱེད་སྟངས་ལྟར་སྒྲུབ་འདོད་ན་ཁྱེད་ཀྱིས་ལས་རོགས་དང་། དགེ་རྒན། སློབ་གྲོགས།
གཉེན་ཉེ། གྲོགས་པོ། ཁྱིམ་མཚེས། དོ་སྣང་ཡོད་མཁན་ཚང་མར་གླེང་མོལ་བྱེད་དགོས། ཅིའི་ཕྱིར་མི་གཞན་ཞིག་གིས་
ཁྱེད་ཀྱི་གནད་དོན་ལ་ལན་རྒྱག་གི་རེད་དམ།ཁོ་ཚོས་དེ་བེད་སྤྱད་ནས་ཅི་ཞིག་བྱེད་དམ།དྲི་བ་གསར་པ་ག་རེ་འདོན་སྲིད་
དམ། སོགས་དྲི་བ་གཏོང་དགོས།
གལ་སྲིད་ཁྱེད་ལ་གནད་དོན་གང་རུང་ཐོག་ལས་ཀ་བྱེད་པའི་རང་དབང་ཡོད་ན་གནད་དོན་ཆེན་པོ་ཞིག་གི་གྲུབ་
ཆ་ཡིན་པའི་གནད་དོན་ཆུང་ཆུང་ཞིག་བཙལ་དགོས། གནད་དོན་ཆེན་པོ་དེ་སེལ་ཐབས་བྱེད་རྒྱུ་མིན་ན་ཡང་། ཆུང་ཆུང་དེ་
གནད་དོན་ཆེན་པོ་དེའི་གལ་ཆེ་བའི་ཆ་ཤས་རྒྱུན་འཛིན་བྱས་ཡོད། (ཁྱེད་ཀྱིས་ཀྱང་རང་གི་ཁྱབ་ཁོངས་ཀྱི་གནད་དོན་སྐོར་
ལ་སློབ་སྦྱོང་བྱེད་པ་ནི་དགེ་མཚན་ཆུང་ཆུང་ཞིག་མ་རེད)
གལ་སྲིད་ཁྱེད་རང་སློབ་མ་ཞིག་ཡིན་ན་དགེ་རྒན་གྱིས་ཞིབ་འཇུག་ག་རེའི་ཐོག་ཕྱག་ལས་གནང་གི་ཡོད་མེད་
དང་རང་ཉིད་ཀྱིས་དེའི་ནང་ཆ་ཤས་ལེན་ཆོག་མིན་གྱི་སྐད་ཆ་འདྲི་དགོས། ཁོང་གི་དགོངས་ཚུལ་གསུངས་པ་དེས་རང་ཉིད་
ཀྱི་ཞིབ་འཇུག་ལ་ཚད་བཀག་བཟོ་རུ་མ་འཇུག །དགེ་རྒན་བློ་ཕམ་སྐྱེ་གཞི་ཆེ་ཤོས་ནི་རང་ཉིད་ཀྱི་སློབ་ཕྲུག་གིས་དགེ་རྒན་
གྱི་དགོངས་ཚུལ་གང་བཏོན་པ་དེ་ཁོ་ན་སྒྲུབ་པ་མ་གཏོགས་དེ་ལས་ལྷག་པ་གང་ཡང་མི་བྱེད་པ་དེ་ཡིན། དགེ་རྒན་རྣམ་
པའི་རེ་བ་ནི་ཁོང་གི་དགོངས་ཚུལ་བེད་སྤྱད་དེ་ཁྱེད་རང་གི་བསམ་བློ་གཏོང་མཚམས་འཇོག་རྒྱུ་དེ་མ་ཡིན་པར་བསམ་བློ་
གཏོང་མགོ་བརྩམ་རྒྱུ་དེ་རེད། ཁྱེད་ཀྱིས་ཁོང་གི་དགོངས་ཚུལ་ལ་བརྟེན་ནས་ཁོང་གིས་ཚོད་དཔག་བྱེད་མ་ཐུབ་པའི་དོན་
དག་འགའ་རྙེད་པ་ཡིན་ན་དགེ་རྒན་སྤྲོ་བ་སྐྱེས་པའི་ཐབས་དེ་ལས་ལྷག་པ་ཞིག་མེད།
༤་༣་༢ ལྟ་ཀློག་བྱེད་སྐབས་གནད་དོན་འཚོལ་བ།
ཁྱེད་ཀྱིས་རང་གི་རྒྱུ་ཆའི་ཁྲོད་ནས་ཀྱང་ཞིབ་འཇུག་གི་གནད་དོན་རྙེད་ཐུབ། རྒྱུ་ཆའི་ཁྲོད་ཀྱི་ནང་འགལ་ཅན་དང་། ཚུལ་
དང་མི་མཐུན་པ། ཆ་མི་ཚང་བའི་འགྲེལ་བཤད་མཐོང་བྱུང་ངམ། ཀློག་པ་པོ་གཞན་དག་ལའང་དེ་ལྟ་བུའི་ཚོར་སྣང་ཡོང་གི་
ཡོད་པར་ཆ་བཞག་པའི་སྒོ་ནས་ཚོད་ལྟ་བྱེད་དགོས། ཞིབ་འཇུག་གི་ལས་འཆར་མང་པོ་ཞིག་ནི་དཔྱད་གཞིའི་འབྱུང་ཁུངས་
ཀྱི་རྩོམ་པ་པོ་དང་ལྷན་དུ་འཆར་སྣང་གི་གླེང་མོལ་བྱས་པ་ནས་འགོ་བརྩམས་པ་རེད། "སྐར་མ་གཅིག་སྒུག་ཨ།ཁོང་གིས་
འདི་སྣང་མེད་ལ་བཞག་འདུག་ཨང་”ལྟ་བུ་རེད། སྟོང་ཆ་དང་གོ་ནོར་ལ་བཟོ་བཅོས་མ་བྱས་སྔོན། དང་པོ། དེ་ངོ་མ་ཡིན་
མིན་ཐེ་ཚོམ་བྲལ་བ་ཞིག་དང་རང་ཉིད་ཀྱིས་གོ་བ་ཕྱིན་ཅི་ལོག་ཏུ་རྒྱག་གི་མེད་པ་ཤེས་དགོས།
གྲངས་ལས་འདས་པའི་ཞིབ་འཇུག་གི་དཔྱད་རྩོམ་ཁྲོད་དགག་བཞག་བྱས་མ་མྱོང་བ་གཅིག་ཀྱང་མེད། རྒྱུ་ཆ་ཞིག་ལ་ནོར་
བཅོས་མ་བྱས་སྔོན་དུ་ཡང་བསྐྱར་གཟབ་གཟབ་བྱས་ནས་ཀློག་དགོས། (ས་བཅད་༦་༣ ནང་རྩོམ་པ་པོས་རྒྱུ་ཆའི་ནང་
སྐྱོན་ཆ་རྙེད་ན་ཇི་ལྟར་བྱེད་དགོས་པའི་སྐོར་འཁོད་ཡོད། རྒྱུ་ཆའི་ཐོག་ཁྱེད་ཀྱིས་ཀ་པ་རེད་བསམ་པ་དེ་ངས་ཁ་པ་རེད་
བསམ་གྱི་འདུག་ལྟ་བུ།)
གལ་སྲིད་མགོ་རྙོག་གམ་ནོར་འཁྲུལ་ངོ་མ་ཞིག་རྙེད་ན་དེ་ལ་མཛུབ་མོ་བཙུགས་པ་ཙམ་གྱིས་མི་འགྲིག་པར།
གལ་སྲིད་རྒྱུ་ཆ་ཡིས་དེ་ནི་ཀ་པ་རེད་ཟེར་བ་དང་། ཁྱེད་ཀྱིས་དེ་ནི་ཁ་པ་རེད་བསམ་པ་བྱུང་ན་ཁྱེད་ལ་ཞིབ་འཇུག་གི་གནད་
དོན་ཞིག་ཡོད་སྲིད་མོད། འོན་ཀྱང་སྔོན་འགྲོའི་ཆ་རྐྱེན་ནི་ཀ་པ་རེད་བསམ་མཁན་ཚོས་ནོར་འཁྲུལ་ཆེན་པོ་ཞིག་ཤོར་ཡོད་
པ་གསལ་སྟོན་བྱེད་ཐུབ་དགོས།
མཐའ་སྡོམ། རྒྱུ་ཆའི་ཡོང་ཁུངས་སྐོར་གྱི་མཇུག་མཐའི་ཤོག་ངོས་རྣམས་ཞིབ་ཏུ་ཀློག་རོགས། དེ་ནི་ཞིབ་འཇུག་པ་
རྣམས་ཀྱིས་ལན་འདེབས་དགོས་ངེས་ཀྱི་དྲི་བ་ཁག་སྟོན་ས་ཞིག་ཏུ་གྱུར་ཡོད། གཤམ་གྱི་ཡིག་འབེབ་(ཚིག་གྲུབ།) དེར་
རྩོམ་པ་པོས་དུས་རབས་བཅུ་དགུ་པའི་ཨུ་རུ་སུའི་ཞིང་པ་རྣམས་ཁོ་ཚོ་དམག་མིར་འཛུལ་རྗེས་སུ་ཤུགས་རྐྱེན་ཅི་འདྲ་ཞིག་
ཐེབས་ཚུལ་འགྲེལ་བཤད་བྱས་ཚར་ཙམ་གྱི་མཇུག་ཏུ་འདི་ལྟར་བྲིས་ཡོད།
ཞི་བདེའི་དུས་སྐབས་ཀྱི་དམག་མི་ཚོའི་ཉམས་མྱོང་གིས་ཁོ་ཚོ་གཡུལ་འཁྲུག་ནང་ཞུགས་དུས་ཤུགས་རྐྱེན་ཐེབས་པ་ལྟར།
དམག་དཔོན་གྱི་དཔུང་སྡེའི་ཉམས་མྱོང་གིས་དཔུང་སྡེ་དེ་ལ་ཤུགས་རྐྱེན་ཐེབས་ཀྱི་ཡོད། དོན་དངོས་ཐོག་ཨུ་རུ་སུ་དང་
འཇར་པན་གྱི་དམག་འཁྲུག་མཇུག་སྒྲིལ་རྗེས། དཔྱད་བརྗོད་པ་ཁ་ཤས་ཀྱིས་ཨུ་རུ་སུའི་དམག་དཔུང་ལ་ཕམ་ཁ་བྱུང་བའི་
རྒྱུ་རྐྱེན་ནི་དམག་དཔོན་རྣམས་ལ་དཔལ་འབྱོར་ཆེད་ཞོར་ལས་བྱེད་པའི་གོམས་གཤིས་ངན་པ་ཞིག་ཡོད་པའི་རྐྱེན་གྱིས་
ཡིན་ཚུལ་བརྗོད། ཞི་བདེའི་སྐབས་དང་དམག་འཁྲུག་གི་གནས་སྐབས་གང་རུང་ལ་ཨུ་རུ་སུའི་དམག་དཔོན་རྣམས་ཀྱི་སྲི་
ཞུའི་གོམས་གཤིས་ལ་ཤེས་རྟོགས་ཡོང་ཆེད། ང་ཚོར་སྒྲོམ་གཞི་ཞིག་དགོས་པ་དེ་ཡང་།(ཁྱེད་རང་འཐད་པ་ཡིན་ན།)
འདིར་འཁོད་ཡོད་པའི་དཔུང་སྡེའི་ཐོ་གཞུང་ཐོག་མིའི་རིགས་རིག་པ་གཞིར་བཞག་གིས་དབྱེ་ཞིབ་བྱེད་དགོས།(ང་ཚོའི་
ཤུགས་རྒྱག་ས།)
ཚིག་གྲུབ་ནམཐའ་མ་དེའི་ནང་དུ་གནད་དོན་གསར་པ་ཞིག་བཏོན་ཡོད་པ་དེ་འབད་བརྩོན་གྱིས་སྒྲུབ་རྒྱུར་བཞག་ཡོད།
༤་༣་༣ རང་ཉིད་ཀྱི་སྡོམ་ཚིག་ལ་བལྟ་བ།
ཞིབ་བརྟག་སྐྱོན་འཛུགས་ཀྱི་སྒོ་ནས་དཔེ་ཀློག་བྱས་ན་རང་ཉིད་ཀྱི་ཟིན་བྲིས་ཁྲོད་ནས་ཞིབ་འཇུག་གི་གནད་དོན་ཡག་པོ་
ཞིག་གསར་རྙེད་ཡོང་བར་རོགས་ཕན་སྒྲུབ་ཐུབ། ང་ཚོས་ནམ་རྒྱུན་རྩོམ་ཡིག་གི་མཇུག་མཐའི་ཤོག་ལྷེ་ཁ་ཤས་ནང་བསམ་
བློ་ཡག་ཤོས་ཤིག་གཏོང་གི་ཡོད། རྒྱུ་མཚན་ནི་དེ་གར་ང་ཚོས་འགོ་འཛུགས་སྐབས་ཚོད་དཔག་བྱེད་མ་ཐུབ་པའི་འདོད་
ཚུལ་སྐོར་བརྗོད་ཀྱི་ཡོད་པ་རེད། གལ་སྲིད་ཐོག་མའི་ཟིན་བྲིས་ཤིག་གི་ནང་དུ་ཁྱེད་ལ་བསམ་ཡུལ་ལས་འདས་པའི་འདོད་
ཚུལ་ཞིག་ཡོད་ན་རང་ཉིད་ཀྱིས་“དེས་དྲི་བ་ཅི་ཞིག་ལ་ལན་འདེབས་སྲིད་དམ་” ཟེར་ནས་དྲི་བ་གཏོང་དགོས་པ་དང་། དེ་
ལྟར་བྱས་ན་ད་དུང་དྲིས་མེད་པའི་གནད་དོན་ཞིག་ལ་ལན་འབུལ་ཐུབ་པ་ཡིན། ལས་འགན་ནི་གནད་དོན་དེ་གང་ཞིག་ཡིན་
པ་འཚོལ་རྒྱུ་དེ་ཡིན།
༤་༤ གནད་དོན་རྒྱུས་ལོན་བྱེད་སྟངས་སྦྱངས་པ།
ཉམས་མྱོང་ལྡན་པའི་ཞིབ་འཇུག་པ་རྣམས་ཀྱིས་གནད་དོན་གསར་པ་བཙལ་ནས་ལན་རྙེད་རྒྱུའི་རྨི་ལམ་གཏོང་གི་ཡོད།
དེ་ལས་ཆེ་བའི་རྨི་ལམ་ཞིག་ནི་ཁོ་ཚོར་ཡོད་པའི་གནད་དོན་ཞིག་ཐག་གཅོད་རྒྱུ་དེ་ཡིན། དེ་ལས་ཀྱང་ཆེས་ཆེ་བའི་རྨི་ལམ་
ནི་མི་གཞན་སུས་ཀྱང་ཧ་མ་གོ་བའི་གནད་དོན་ཞིག་ལ་ལན་འདེབས་རྒྱུ་དེ་རེད། དེར་བརྟེན་ཉམས་མྱོང་ལྡན་པའི་ཞིབ་
འཇུག་པ་ཞིག་གིས་གནད་དོན་སྐོར་ལ་སྐད་ཆ་འདྲི་དུས། ངས་དེ་གནད་དོན་གྱི་དྲི་བ་དེ་ལ་ལན་འདེབས་ཐུབ་ཀྱི་རེད་དམ་
ཟེར་བ་དེ་མིན་པར།ཀློག་པ་པོ་ཚོས་དེ་ལ་ལན་འདེབས་དགོས་པ་ཞིག་ཏུ་མཐོང་གི་རེད་དམ་ཟེར་བ་དེ་ཡིན།
མི་སུས་ཀྱང་ཁྱེད་ནས་ཐེངས་དང་པོ་ཚང་མ་སྒྲུབ་རྒྱུ་རེད་བསམ་བའི་རེ་བ་རྒྱག་གི་མ་རེད། འོན་ཀྱང་རང་ཉིད་
ཀྱིས་དེ་ལྟར་སྒྲུབ་རྒྱུ་སེམས་ནང་གྲ་སྒྲིག་ཡག་པོ་བྱེད་དགོས། ཞིབ་འཇུག་ནི་གནས་ཚུལ་གསོག་འཇོག་དང་དོན་དངོས་
སྙན་ཞུ་འབུལ་བ་ཙམ་ག་ལ་ཡིན། རང་གི་བསམ་པར་ལན་འདེབས་རིན་ཡོད་པའི་དྲི་བ་ཞིག་འདོན་རྒྱུའི་གྲ་སྒྲིག་བྱེད་
དགོས། དེ་འདྲ་བྱས་ཚེ་རང་གིས་གང་འདྲ་བྱས་ཏེ་མི་གཞན་གྱི་བསམ་པར་ལན་བྱེད་རིན་ཡོད་པའི་གནད་དོན་ཞིག་འཚོལ་
ཐུབ། ཁྱེད་ཀྱིས་དེ་ལྟར་མ་བྱས་ཚེ་ཞིབ་འཇུག་པ་ཞིག་ལ་འཕྲད་སྲིད་པའི་ཆེས་སྡུག་ཤོས་ཀྱི་ལན་འདེབས་འབྱུང་སྲིད།
“ངས་མོས་མཐུན་མ་བྱས་པ་མིན། འོན་ཀྱང་ང་ལ་ཁྱད་པར་གང་ཡང་མི་འདུག”ཟེར་བ་དེ་རེད།
ད་ལྟ་དངོས་མེད་ཀྱི་གཙུག་ལག་སློབ་གླིང་གི་ཞིབ་འཇུག་དང་འབྲེལ་བའི་བགྲོ་གླེང་འདི་དག་ཚང་མ་མི་ཁ་ཤས་ཀྱིས་བཤད་
པའི་“འཇིག་རྟེན་ངོ་མ་”དང་ཁ་བྲལ་སོང་བ་ལྟར་སྣང་། འོན་ཀྱང་ཚོང་ལས་དང་སྲིད་གཞུང་། ཁྲིམས་ལུགས། གསོ་རིག
ཆབ་སྲིད། རྒྱལ་སྤྱི། ཕྱི་འབྲེལ་སོགས་གང་ཐད་ནས་བཤད་ན་ཆེས་མཐོང་ཆེན་བྱེད་པའི་ལག་རྩལ་ནི་གནད་དོན་གང་རུང་
ཞིག་ངོས་འཛིན་བྱེད་ཐུབ་པ་དང་། དེ་ནས་ཐབས་ལམ་ཞིག་གི་སྒོ་ནས་གཞན་གྱིས་གནད་དོན་དེ་ལ་དོ་སྣང་དང༌། གནད་
དོན་དེར་ལན་འདེབས་ཐུབ་པར་ཡིད་ཆེས་སླེབས་སུ་འཇུག་མཁན་རྣམས་ཡིན་ལ། ལྷག་པར་དུ་ཁྱེད་ཀྱིས་དེ་ལྟར་སྒྲུབ་
ཐུབ་ན་སྨོས་ཅི་དགོས། གལ་སྲིད་སྠཱ་ཛན་ཀྲན་ལུགས་ཀྱི་རྫ་ཆས་ཀྱི་(སྐད་གྲགས་ཆེ་བའི་བཟོ་བཀོད་ཅིག །) འཛིན་གྲྭའི་
ནང་དེ་ལྟར་སྒྲུབ་ཐུབ་པ་ཡིན་ན་ཨ་རིའི་མ་རྐང་ཁྲོམ་རྭའི་ལྟེ་གནས་སུ་སྒྲུབ་ཐུབ་ལ། ཧོང་ཀོང་གི་རྒྱལ་མོའི་ལམ་ཆེན་གྱི་
གཞུང་ལས་ཁང་ནང་དུ་ཡང་དེ་ལྟར་སྒྲུབ་ཐུབ།”
མྱུར་ཐབས།
ཉམས་མྱོང་མེད་པ་ལས་གཡོལ་ཐབས་བྲལ་བའི་དཀའ་ངལ་ལ་ཇི་ལྟར་སྟངས་འཛིན་བྱེད་སྟངས།
ཁྱབ་ཁོངས་གསར་པ་ཞིག་གི་ནང་ཁོ་ཚོའི་རིན་ཐང་དང་། སེམས་འཁུར། བསམ་གཞིག་གནང་སྟངས། ཁུངས་སྐྱེལ་བྱེད་
སྟངས་བཅས་ལ་ཆ་རྒྱུས་མེད་པའི་སྐབས་སུ་ང་ཚོ་ཚང་མར་བློ་འཚབ་ཡོང་གི་ཡོད།
དོན་དངོས་ཐོག་ང་ཚོ་རྩོམ་པ་པོ་རྣམས་ཀྱིས་བརྗོད་གཞི་གསར་པ་ཞིག་གི་ཐོག་ལས་འཆར་གསར་པའི་རིགས་ཤིག་འགོ་
འཛུགས་བྱེད་སྐབས་ཀྱང་། གསར་ཞུགས་པ་རྣམས་དང་འདྲ་བར་ཡང་བསྐྱར་བློ་འཚབ་ཡོང་གི་ཡོད། མཚམས་རེར་ཁྱེད་
རང་མྱོང་ཚོར་དེ་ལས་གཡོལ་ཐབས་མེད། འོན་ཀྱང་དེ་སྟངས་འཛིན་བྱེད་པའི་ཐབས་ལམ་འགའ་ཡོད་པ་ཡིན།
ངེས་གཏན་མེད་པ་དང་བློ་འཚབ་རང་བཞིན་ནི་གཡོལ་ཐབས་མེད་པ་ཞིག་ཡིན་པ་ཤེས་དགོས། མྱོང་ཚོར་དེ་དག་གིས་
ཁྱེད་རང་ཉམས་མྱོང་མི་ལྡན་པ་ཁོ་ན་མཚོན་པ་ལས་ནུས་མེད་(འཇོན་ཐང་མེད་པ་) ཅིག་ཡིན་པ་སྟོན་གྱི་མེད།
• རྩོམ་ཡིག་འབྲི་བའི་བརྒྱད་རིམ་ཁྲོད་བརྗོད་གཞིའི་སྐོར་མུ་མཐུད་བྲིས་ནས་བརྗོད་གཞི་ལ་སྟངས་འཛིན་ཐུབ་པ་དགོས།
བསྐྱར་དུ་ཡིག་འཇུག་དང་པར་བཤུས་ཙམ་བརྒྱབ་ནས་མ་སྡོད། ཕྱོགས་བསྡོམས་འབྲི་བ་དང་། དགག་བསྒྲུབ་སྤེལ་བ། དྲི་
བ་གཏོང་བ། རང་གི་རྒྱུ་ཆའི་ཡོང་ཁུངས་ལ་ལན་སློག་པ་བཅས་བྱེད་དགོས། རང་ཉིད་ཀྱི་ཡར་རྒྱས་མཚོན་པའི་ཟིན་བྲིས་
ཤིག་ཉར་དགོས། རྩོམ་འབྲི་འདིའི་རིགས་ཀྱིས་གང་ཞིག་ཀློག་པར་གོ་རྟོགས་སྤེལ་བ་ཙམ་དུ་མ་ཟད། ད་རུང་བསམ་
གཞིག་ལ་ངར་ཤུགས་སློང་བར་ཕན་པ་ཡོད། ཁྱེད་ཀྱིས་རྩོམ་ཡིག་འབྲི་བ་ཇི་ཙམ་སྔ་བོ་ཡིན་ན་བྲིས་པ་རྣམས་ཅི་འདྲའི་
རགས་པ་ཡིན་ནའང་འདྲ། ཐོག་མའི་མ་ཟིན་འབྲི་བའི་དངངས་འཚབ་ལ་ཁ་གཏད་གཅོག་རྒྱུ་ལས་སླ་བོར་འགྱུར་ངེས་ཡིན།
• ལས་འགན་རྣམས་སྟངས་འཛིན་བྱེད་ཐུབ་པའི་གོ་རིམ་ཞིག་གི་ནང་བགོ་བཤའ་རྒྱག་པ་དང་། དེ་དག་ཕན་ཚུན་ལ་རྒྱབ་
སྐྱོར་བྱེད་པ་ཞིག་ཡིན་པ་ཤེས་དགོས། དྲི་བ་ལེགས་པོ་ཞིག་གྲ་སྒྲིག་བྱས་ཡོད་ན་འཆར་ཟིན་དང་བཟོ་བཅོས་ནུས་པ་ལྡན་
པའི་སྒོ་ནས་བྱེད་ཐུབ། ཐོག་མའི་ཟིན་བྲིས་འབྲི་བ་དང་བཟོ་བཅོས་རྒྱག་པར་སྔོན་དཔག་བྱས་པ་ཇི་ཙམ་མང་ན་སྔར་ལས་
ཕན་ནུས་ལྡན་པའི་སྒོ་ནས་མ་ཟིན་ལེགས་འགྲུབ་བྱེད་ཐུབ།
གལ་སྲིད་ཁྱེད་རང་སློབ་མ་ཅིག་ཡིན་ན་རང་ངོས་ནས་དཀའ་ལས རྒྱག་གི་ཡོད་པར་དགེ་རྒན་ཚོས་ཡིད་ཆེས་ཡོད། ཁོ་
ཚོས་ཁྱེད་རང་ལམ་ལྷོང་ལྡན་པ་ཞིག་ཡོང་ན་བསམ་གྱི་ཡོད་པས་ཁོ་ཚོས་ཁྱེད་ལ་རོགས་རམ་བྱེད་པར་རེ་བ་བརྒྱབ་
ཆོག །(གལ་སྲིད་ཁོ་ཚོས་རོགས་རམ་མ་བྱས་ན་རོགས་པ་བྱེད་མཁན་གཞན་འཚོལ་དགོས། )
• དངོས་ཡོད་ཀྱི་དམིགས་ཚད་ཅིག་བཟོ་དགོས། ལས་འཆར་མཇུག་རྫོགས་ཉེའི་སྐབས་སུ་རང་ཉིད་ཀྱིས་ལས་འཆར་འདིས་
སོ་སོའི་བསམ་བློར་འགྱུར་ལྡོག་བཏང་བར་མ་ཟད། ཀློག་པ་པོ་ཚོས་ཀྱང་ཁྱེད་ཀྱི་བཤད་ཚད་ཁས་ལེན་མི་བྱེད་ན་ཡང་
ལས་ཀ་ཡག་པོ་བྱས་འདུག་ཟེར་ནས་བསྟོད་བསྔགས་བྱེད་ཀྱི་རེད།
གལ་འགངས་ཆེ་ཤོས་ནི། སློབ་སྦྱོང་གི་ཉམས་མྱོང་ཟེར་བ་ཅི་ཞིག་ཡིན་པ་ངོས་འཛིན་ནམ་ཤེས་རྟོགས་ཐུབ་པ་བྱ་རྒྱུ་དང་
གསར་ཞུགས་པ་ཚང་མར་འཕྲད་བའི་དཀའ་ངལ་ལས་རྣམ་པར་རྒྱལ་དགོས་ན་གྲུབ་འབྲས་ལྡན་པའི་ཞིབ་འཇུག་པ་ཚོ་
ཕྱག་ལས་གནང་སྟངས་ལྟར་སྒྲུབ་རྒྱུ་དང་ལྷག་པར་དུ་བློ་ཕམ་ཡིད་ཆད་བྱུང་བའི་གནས་སྐབས་སུ་རང་ཉིད་ཀྱི་ལས་འཆར་
དང་རང་ཉིད་ཀྱིས་ག་རེ་བྲིས་ཚར་བ་དེ་ལ་བསྐྱར་ཞིབ་བྱ་རྒྱུ། དེ་ནས་མུ་མཐུད་ཤུགས་རྒྱག་པ་དང་འགྲིག་འགྲོ་ངེས་རེད་
བསམ་པའི་སྤོབས་པ་ཡོད་དགོས། འགྲིག་གི་རེད་བསམ་པ་ཙམ་ཡིན་ན་ཡང་ཕལ་ཆེར་དེ་ལས་ལེགས་པ་ཞིག་ཡོང་གི་རེད།
ས་བཅད་ལྔ་བ། གནད་དོན་ནས་རྒྱུ་ཆའི་འབྱུང་ཁུངས་བར།
གལ་སྲིད་ཁྱེད་རང་གསར་ཞུགས་ཞིབ་འཇུག་པ་ཞིག་ཡིན་ན་རང་ཉིད་ཀྱི་རྒྱུ་ཆ་མང་ཆེ་བ་ནི་དཔེ་མཛོད་ཁང་དང་དྲ་རྒྱའི་
ཐོག་ནས་ཐོབ་པའི་རེ་བ་རྒྱག་གི་ཡོད། ས་བཅད་འདི་ཡིས་ཁྱེད་ལ་ཞིབ་འཇུག་གི་འཆར་གཞི་བཟོ་བར་རོགས་རམ་བྱེད་
ངེས། གལ་སྲིད་ཁྱེད་ལ་ཉམས་མྱོང་ཕུན་སུམ་ཚོགས་པ་དང་ལྡན་ན་ས་བཅད་རྗེས་མར་མཆོང་ཆོག །
གལ་སྲིད་ད་དུང་ཞིབ་འཇུག་གི་དྲི་བ་ཞིག་གཏན་ཁེལ་བྱས་མེད་ན་རང་ཉིད་ཀྱིས་དུས་ཚོད་མང་ཙམ་སྤྱད་དེ་བརྗོད་གཞིའི་
སྐོར་ལ་ལྟ་ཀློག་བྱས་ནས་བརྗོད་གཞི་ཞིག་བཙལ་དགོས། འོན་ཀྱང་རང་ཉིད་ལ་དྲི་བ་ཞིག་དང་། མ་མཐར་ཡང་རེ་བ་ཡོད་
པའི་ལན་ཤིག་ཡོད་ན་རྒྱུ་ཆའི་གནས་བསྡུས་(དཔྱད་གཞིའི་རྒྱུ་ཆ།) བཙལ་ནས་དེ་ལྭ་ཚོད་ལྟ་བྱས་ཆོག །
ཕན་ནུས་ལྡན་པའི་སྒོ་ནས་ལས་དོན་འདི་བསྒྲུབ་པར་ཁྱེད་ལ་འཆར་གཞི་ཞིག་དགོས་ཀྱི་ཡོད། གལ་སྲིད་བརྗོད་
གཞིའི་ཐོག་རྒྱུ་ཆ་གང་རུང་ངམ། ཡང་ན་ཡོད་ཚད་ལ་ཧོབ་རྒྱུག་བྱས་པ་ཡིན་ན་རང་ཉིད་རྫོགས་མཐའ་མེད་རྩོམ་ཡིག་དང་
དཔེ་ཀློག་ཁྲོད་བོར་བརླག་ལ་འགྲོ་ཉེན་ཡོད། གཏན་ཁེལ་བྱེད་ཐུབ་པ་ཞིག་ལ་དམིགས་ཡུལ་མེད་པར་མིག་ཤར་རྒྱག་པ་ནི་
སྤྲོ་སྣང་ལྡན་པ་ཞིག་དང་། ཐ་ན་ཕན་འབྲས་ལྡན་པ་ཞིག་རེད། ནམ་རྒྱུན་ང་ཚོ་(དཔེ་ཀློག)དེའི་ནང་མགོ་འཁོར་ནས་སྡོད་ཀྱི་
ཡོད། གལ་འགངས་ཆེ་བའི་གསར་རྙེད་དམ་གསར་གཏོད་མང་པོ་ཞིག་ནི་བློ་ཡུལ་ལས་འདས་པའི་སྟེས་དབང་གི་བསམ་
ཚུལ་ཞིག་ནས་འགོ་བརྩམས་པ་དེ་འདྲ་ཡོང་གི་ཡོད། འོན་ཀྱང་ཁྱེད་ལ་དུས་བཅད་(དུས་ཐོག་ནས་ཚར་དགོས་པ། ) ཡོད་
ན་ཁྱེད་ལ་དགོས་པ་ནི་རླུང་རྟ་ཙམ་མ་ཡིན་པར་དུས་ཐོག་ཏུ་རྒྱུ་ཆ་ཡག་པོ་ཞིག་རྙེད་ཐུབ་པ་བྱེད་དགོས།
ངེས་པར་དུ་བརྒྱུད་རིམ་ལྡན་པའི་སྒོ་ནས་རང་གི་ཞིབ་འཇུག་འཆར་གཞི་(མདུན་དུ་འགྲོ་བ་) ཡར་རྒྱས་ལ་གཏོང་ཐུབ་པའི་
རྒྱུ་ཆ་ཁག་དང༌། ཡང་ན་ཕན་ཐོགས་ཆེན་པོ་ཡོད་པ། ལེགས་བཅོས་བྱེད་པར་འགྲན་སློང་བ་དེ་འདྲ་འཚོལ་དགོས། ས་
བཅད་འདིའི་ནང་ཞིབ་འཇུག་བྱེད་པའི་སྐབས་དཔྱད་གཞིའི་རྒྱུ་ཆ་བེད་སྤྱོད་བྱེད་སྟངས་མི་འདྲ་བ་ཁག་དང་། ཇི་ལྟར་བྱས་ན་
ད་གཟོད་ཕན་ཐོགས་ཅན་གྱི་རྒྱུ་ཆ་རྙེད་ཐུབ་པ། སྤུན་པ་འཕྱར་བ་ལྟར་མ་ཡིན་པར་རྒྱུ་ཆ་རྣམས་ཇི་ལྟར་སྟངས་འཛིན་བྱེད་
ཚུལ་སྐོར་བགྲོ་གླེང་བྱས་ཡོད། ས་བཅད་རྗེས་མའི་ནང་། རྩོམ་ཡིག་འབྲི་སྐབས་རྒྱུ་ཆ་བེད་སྤྱོད་བྱེད་སྟངས་སྐོར་གཙོར་
འདོན་བྱེད་རྒྱུ་ཡིན།
༥་༡ རྒྱུ་ཆ་རིགས་གསུམ་དང་དེ་དག་གི་སྤྱོད་སྒོ།
རྒྱུན་སྲོལ་ལྟར་ན་རྒྱུ་ཆ་(དཔྱད་གཞིའི་ཡིག་ཆ་) རྣམས་རིགས་གསུམ་ལ་དབྱེ་ཡོད་པ་ནི། རིམ་པ་དང་པོ། རིམ་པ་གཉིས་
པ། རིམ་པ་གསུམ་པ་བཅས་ཡིན། དེ་དག་གི་ས་མཚམས་གསལ་པོ་མེད་པའི་མོག་མོག་ཅན་ཞིག་ཡིན། འོན་ཀྱང་རིགས་
གསུམ་ཡོད་པ་དེ་ཤེས་ན་ཁྱེད་ལ་ཞིབ་འཇུག་གི་འཆར་གཞི་བཟོ་རྒྱུར་ཕན་ཐོགས་ཡོད།
༥་༡༌༡ རྒྱུ་ཆ་རིམ་པ་དང་པོའམ་གཙོ་བོ།
རྒྱུ་ཆ་རིམ་པ་དང་པོ་ནི་“ཐོག་མའི” རྒྱུ་ཆ་སྟེ་ཁྱེད་ལ་“བཟོ་བཅོས་མ་བྱས་པའི་གནས་བསྡུས” སམ་བདེན་དཔང་མཁོ་
འདོན་བྱེད་པའི་རྒྱུ་ཆ་དེ་ཡིན་ཞིང་། ཁྱེད་ཀྱིས་ཐོག་མའི་རྒྱུ་ཆའི་གནས་བསྡུས་སམ་བདེན་དཔང་དེ་དག་བེད་སྤྱད་ནས་ཡར་
རྒྱས་དང་ཚོད་ལྟ་བྱེད་པར་མ་ཟད། མཐར་རང་ཉིད་ཀྱི་བསམ་ཚོད་དང་འདོད་ཚུལ་ཡང་དག་པ་ཡིན་པའི་ཁུངས་སྐྱེལ་བྱེད་
པ་ཡིན། རྒྱུ་ཆ་གང་ཞིག་རྒྱུ་ཆ་གཙོ་བོར་ངོས་འཛིན་བྱེད་མིན་ནི་ལས་གཞིའི་ཁྱབ་ཁོངས་ཁག་གི་ནང་ཁྱད་པར་ཆེན་པོ་
ཡོད། ལོ་རྒྱུས་ལ་ཆ་བཞག་ན་རྒྱུ་ཆ་གཙོ་བོ་ནི། རང་ཉིད་ཀྱིས་ཞིབ་འཇུག་བྱེད་བཞིན་པའི་ལོ་རྒྱུས་སམ་དོན་རྐྱེན་དེའི་
སྐབས་སུ་མིས་བཟོས་པའི་ཐོན་རྫས་དང་ཡིག་ཆ་ཁག་ཡིན། དཔེར་ན་འཕྲིན་ཡིག་དང་། ཉིན་ཐོ། དངོས་རྫས་དང་། ས་ཁྲ།
ཐ་ན་ཆས་གོས་སོགས་ཡིན། རྩོམ་རིག་དང་མཚན་ཉིད་རིག་པའི་ནང་རྒྱུ་ཆ་གཙོ་བོ་ནི། ནམ་རྒྱུན་དཔྱད་ཞིབ་བྱེད་བཞིན་
པའི་ཡིག་ཆ་དེ་ཡིན་ཞིང་། རྒྱུ་ཆའི་གནས་བསྡུས་ནི་ཤོག་ངོས་ཀྱི་ཡི་གེ་དེ་དག་རེད། སྒྱུ་རྩལ་བསྐྱར་ཞིབ་ཀྱི་རྒྱུ་ཆ་གཙོ་བོ་
ནི། གོ་དོན་འགྲེལ་བཞིན་པའི་སྒྱུ་རྩལ་བརྩམས་ཆོས་དེ་ཡིན། སྤྱི་ཚོགས་ཚན་རིག་ཁྲོད་ཀྱི་སྤྱི་ཚོགས་རིག་པ་དང་ཆབ་སྲིད་
རིག་པར་མཚོན་ན་བསམ་ཤོག་བསྡུ་ལེན་ནམ་བརྟག་དཔྱད་ཀྱི་རྒྱུ་ཆའི་གནས་བསྡུས་ཁག་ནི་རྒྱུ་ཆ་གཙོ་བོར་བརྩི་བ་ཡིན།
རང་བྱུང་ཚན་རིག་གི་རྒྱུ་ཆ་གཙོ་བོའི་ཁྲོད། མཚམས་རེར་ཐོག་མའི་ཞིབ་འཇུག་གི་རགས་ཟིན་རྣམས་ཀྱང་རྒྱུ་ཆ་གཙོ་བོར་
བརྩི་བཞིན་ཡོད། (ཚན་རིག་པ་ཚོས་ཐ་སྙད་འདི་བཀོལ་བ་ཤིན་ཏུ་ཉུང་།)
༥་༡་༢ རྒྱུ་ཆ་རིམ་པ་གཉིས་པ།
རྒྱུ་ཆ་རིམ་པ་གཉིས་པ་ནི། རྨང་གཞིའི་རྒྱུ་ཆ་གཞིར་བཞག་ནས་བརྩམས་པའི་དཔེ་དེབ་དང་། རྩོམ་ཡིག །སྙན་ཞུ་བཅས་
དང་། ཡང་ན་ཆེད་ལས་མཁས་པའམ་རིགས་གཅིག་རྐང་འཛིན་གྱི་མི་སྣར་དམིགས་ནས་བྲིས་པའི་རིགས་ཡིན། ཁྱབ་
ཁོངས་གཅིག་ནང་གི་རྒྱུ་ཆ་རིམ་པ་གཉིས་པ་དེ་དག་ལ་སྐབས་འགར་ཁྱབ་ཁོངས་དེའི་“རྩོམ་རིག་” ཅེས་འབོད་ཀྱི་ཡོད།
ཆེས་ལེགས་པའི་རྒྱུ་ཆ་རིམ་པ་གཉིས་པ་ནི། མིང་གྲགས་ཆེ་བའི་སློབ་ཆེན་གྱི་དཔེ་སྐྲུན་ཁང་གི་དཔེ་དེབ་རྣམས་དང་“ཆེད་
མཁས་པ་ནང་ཁུལ་བསྐྱར་ཞིབ་” བྱས་པའི་རྩོམ་ཡིག་གམ་སྙན་ཞུ་དེ་དག་ཡིན། དེའང་དཔེ་སྐྲུན་མ་བྱས་གོང་དེ་དག་ཚང་
མ་ཁྱབ་ཁོངས་དེའི་ནང་གི་རིགས་གཅིག་མཁས་ཅན་གྱིས་ཞིབ་བཤེར་བྱས་པ་ཞིག་རེད། ཞིབ་འཇུག་མི་སྣས་རྒྱུ་ཆ་རིམ་
པ་གཉིས་པ་རྣམས་བཀླགས་ནས་ཁོ་ཚོའི་ཁྱབ་ཁོངས་ཀྱི་འཕེལ་རྒྱས་ཀྱི་རྗེས་ཆོད་ཐབས་བྱེད་པར་མ་ཟད། དེ་དག་ལ་
བརྟེན་ནས་ཁོ་ཚོ་རང་ཉིད་ཀྱི་བསམ་གཞིག་ལ་སྐུལ་སློང་བྱེད། ཞིབ་འཇུག་གསར་པ་ཞིག་གི་གནད་དོན་གྱི་སྒྲོམ་གཞི་
གསར་གཏོད་བྱེད་པའི་ཚད་གཞི་ནི། མི་གཞན་གྱི་མཇུག་བསྡོམས་དང་བྱེད་ཐབས་ལ་ཁ་གཏད་གཅོག་པའམ་དེའི་ཐོག་
ཡར་རྒྱས་གཏོད་པ་དེ་རེད། དེ་ནི་ཁོ་ཚོས་བྲིས་པའི་རྒྱུ་ཆ་རིམ་པ་གཉིས་པའི་ནང་མངོན་པ་ལྟར་རེད། ཁྱེད་ཀྱིས་ཀྱང་རྒྱུ་ཆ་
རིམ་པ་གཉིས་པ་བདེན་དཔང་ལ་གཡར་ནས་རང་ཉིད་ཀྱི་སྒྲུབ་བྱེད་དུ་བཀོལ་ཆོག །འོན་ཀྱང་ཐོག་མའི་བདེན་དཔང་ཡིན་
པའི་རྒྱུ་ཆ་གཙོ་བོ་མ་རྙེད་པའམ་བཀོལ་སྤྱོད་བྱེད་མི་ཐུབ་པའི་སྐབས་ཁོ་ནར་དེ་ལྟར་སྒྲུབ་དགོས། དེ་མིན་ཁྱེད་རང་གཟབ་
ནན་མི་བྱེད་མཁན་དང་ལེ་ལོ་ཅན་ཞིག་ཏུ་མཐོང་བའི་ཉེན་ཁ་ཡོད།
༥༌༡༌༣ རྒྱུ་ཆ་རིམ་པ་གསུམ་པ།
དེ་དག་ནི་སྤྱིར་བཏང་གི་ཀློག་པ་པོའི་ཆེད་དུ་རྒྱུ་ཆ་རིམ་པ་གཉིས་པའི་ཐོག་རྩོམ་སྒྲིག་དང་སྙན་ཞུ་བྲིས་པའི་དཔེ་དེབ་དང་
དང་རྩོམ་ཡིག་ཁག་ཡིན། དཔེར་ན་སློབ་དེབ་དང་ཤེས་བྱ་ཀུན་བཏུས་(ཝེ་ཁའི་རིག་མཛོད་ཚུད་པའི་) ནང་གི་རྩོམ་ཡིག་ཁག
འགྲེམས་སྤེལ་བྱེད་ཚད་ཧ་ཅང་ཆེ་བའི་དུས་དེབ་(དེ་རིང་གི་སེམས་ཁམས་རིག་པ།) ནང་གི་རྩོམ་ཡིག་ལྟ་བུ་ཡིན། ཞིབ་
འཇུག་གི་ཐོག་མའི་དུས་རིམ་ནང་ཁྱེད་ཀྱིས་རྒྱུ་ཆ་རིམ་པ་གསུམ་པ་བཀོལ་ན་བརྗོད་གཞི་ཞིག་ཡོད་པའི་ཚོར་བ་ཐོབ་ཐུབ།
འོན་ཀྱང་ཆེད་མཁས་རང་བཞིན་གྱི་སྒྲུབ་བྱེད་འགོད་དགོས་ཀྱི་ཡོད་ན་ངེས་པར་དུ་རྒྱུ་ཆ་ཕལ་བ་ལ་བརྟེན་དགོས་པ་སྟེ།
མཚན་ནི་རྒྱུ་ཆ་འདི་དག་གིས་རང་ཉིད་མཉམ་ཞུགས་བྱེད་འདོད་པའི་“གླེང་མོལ” དང་འབྲེལ་བ་་ཡོད། གལ་སྲིད་ཆེད་
མཁས་ཀྱི་སྒྲུབ་བྱེད་དུ་རྒྱུ་ཆ་རིམ་པ་གསུམ་པ་ལུང་འདྲེན་བྱས་ན་རང་ཉིད་ལས་དང་པོ་བ་ཞིག་དང་ཡང་ན་ཆ་རྒྱུས་མེད་
པའི་མི་ཞིག་ཡིན་པའི་རྟགས་བསྟན་པས་ན་ཀློག་པ་པོ་རྣམས་ཀྱིས་ཁྱེད་དང་ཁྱེད་ཀྱི་སྒྲུབ་བྱེད་གལ་ཆེན་པོར་མི་བརྩི།
་ཆ་རིམ་པ་གསུམ་པར་ལྟ་སྟངས་འདིའི་རིགས་ནི་འདྲ་མཉམ་མིན་པ་ལྟ་བུར་སྣང༌། འོན་ཀྱང་དེ་འདྲ་མིན།རྒྱུ་ཆ་
ཆ་རིམ་པ་གསུམ་པ་ནི་སྐྱོན་ཅན་ཞིག་ཡིན་པས་ཁྱབ་པ་མེད། དོན་དངོས་ཐོག་དེ་དག་མང་པོ་ཞིག་ནི་ཕུལ་དུ་ཕྱིན་པའི་
མཁས་པའི་དབང་བོ་རྣམས་ཀྱིས་བརྩམས་པ་རེད། འོན་ཀྱང་དེའི་རིགས་ལ་ཚད་གཞི་ཡོད་པ་རེད། རྒྱུ་མཚན་གཞན་ཞིག་
ནི་དེ་རྣམས་རང་ཉིད་ཀྱིས་གླེང་སློང་བྱེད་པའི་བརྗོད་གཞིར་ཆ་རྒྱུས་མེད་པའི་རྒྱ་ཆེའི་ཀློག་པ་པོ་རྣམས་ལ་དམིགས་པ་ཞིག་
ཡིན་པས། སྐབས་འགར་དེ་དག་གི་གཙོ་བོར་བྱས་པའི་ཞིབ་འཇུག་རྣམས་སྟབས་བདེར་གཏོང་ཐལ་ཤོར་ཡོད་སྲིད་པར་མ་
ཟད། གནས་ཚུལ་རྣམས་ལམ་སེང་རྙིང་པར་འགྱུར་སྲིད་པས་རེད། ས་མཚམས་འདི་དག་ཡིད་ལ་བཟུང་ན་རྒྱུ་ཆ་རིམ་པ་
གསུམ་པ་ནི་རིན་ཐང་ལྡན་པའི་བང་མཛོད་ཅིག་ཡིན་ཆོག་སྟེ། དེ་དག་གིས་ཁྱེད་ལ་བརྗོད་གཞི་གསར་པ་ངོ་སྤྲོད་དང་གལ་
སྲིད་དེ་དག་ཐོ་གཞུང་གི་ནང་ཡོད་ན་སྐབས་འགར་ཁྱེད་ལ་རིན་ཐང་ལྡན་པའི་རྒྱུ་ཆ་ཕལ་བ་འཚོལ་བར་ཁྲིད་སྟོན་བྱེད་ཐུབ།
༥་༡༌༤ རྒྱུ་ཆ་གཙོ་བོའམ་རིམ་པ་དང་པོ་དང་། རིམ་པ་གཉིས་པ། རིམ་པ་གསུམ་པ་བཅས་ཀྱི་ཁྱད་པར་འབྱེད་པ།
ཞིབ་འཇུག་མི་སྣ་ཚོས་རྟག་པར་རང་ཉིད་ཀྱི་རྒྱུ་ཆ་རྣམས་རིགས་གསུམ་དུ་ཆ་བགོས་རྒྱག་པའི་ངེས་པ་མེད། རྒྱུ་ཆ་གཙོ་བོ་
དང་རྒྱུ་ཆ་རིམ་པ་གཉིས་པའི་ཁྱད་པར་འབྱེད་རྒྱུ་དེ་ནི། དུས་རབས་བཅུ་དགུ་པའི་ལོ་རྒྱུས་མཁས་པ་ཚོའི་ཁྲོད་དུ་བྱུང་བ་
དང་། དེ་ནས་རིམ་བཞིན་ཁྱབ་ཁོངས་གཞན་ལ་རྒྱ་སྐྱེད་བྱུང་ཡོད། རྒྱུ་ཆ་རིམ་པ་གསུམ་པ་ནི་ཕྱིས་སུ་འཕར་སྣོན་བྱུང་བ་
རེད། བྱེད་ཐབས་དེ་རིགས་ནི་ད་ལྟའི་སློབ་མ་རྣམས་ཀྱིས་དཔྱད་གཞིའི་ཁྱད་པར་འབྱེད་པར་ཚད་ལྡན་གྱི་བྱེད་ཐབས་ཤིག་
ཡིན། འོན་ཀྱང་བྱེད་ཐབས་འདིའི་རིགས་ཞིབ་འཇུག་སྡེ་ཚན་ཁ་ཤས་ལ་ལྷག་ཏུ་འཚམ་པ་སྟེ། ལོ་རྒྱུས་རིག་པར་ཕན་ནུས་
ཆེན་པོ་ཐོན་པ་ཡིན། ལོ་རྒྱུས་རིག་པའི་ནང་གི་རྒྱུ་ཆ་གཙོ་བོ་ནི་ལོ་རྒྱུས་དོན་རྐྱེན་ནམ། ཡང་ན་ལོ་རྒྱུས་དུས་སྐབས་དང་
ཐད་ཀར་འབྲེལ་བ་ཡོད་པའི་རྒྱུ་ཆ་རྣམས་ཡིན་པ་དང་། བསྐྱར་ཞིབ་རིག་པའི་ཁྲོད་དུ་རྒྱུ་ཆ་གཙོ་བོ་ནི་ཁྱེད་ཀྱིས་དཔྱད་ཞིབ་
བྱེད་བཞིན་པའི་སྒྱུ་རྩལ་རིག་པ་དང་། རོལ་དབྱངས། རྩོམ་རིག་བརྩམས་ཆོས་རེད། འོན་ཀྱང་དེ་མཚན་ཉིད་རིག་པ་དང་།
རྫས་འགྱུར་རིག་པ། སྨན་ཞབས་རིག་པ་སོགས་ཀྱི་ཁྱབ་ཁོངས་སུ་ནུས་པ་དེ་ཙམ་ཐོན་གྱི་མེད།
ངེས་པར་དུ་ཤེས་རྟོགས་བྱེད་དགོས་པ་ཞིག་ནི། རྒྱུ་ཆ་གཙོ་བོ་དང་གཉིས་པ། རིམ་པ་གསུམ་པ་ཁག་གི་དབྱེ་བ་
དེ་ངེས་པར་དུ་དབྱེ་དགོས་པ་ཞིག་མིན་པར་ཞིབ་འཇུག་མི་སྣའི་ལས་འཆར་ལ་རག་ལས། གནས་སྟངས་མང་ཆེ་བའི་ཁྲོད།
མཁས་པའི་རྩོམ་ཡིག་ཅིག་ནི་ནམ་རྒྱུན་རྒྱུ་ཆ་ཕལ་བར་བརྩི་བ་ཡིན། གལ་སྲིད་ཞིབ་འཇུག་གནད་དོན་ནི་དེའི་རྩོམ་པ་
པོའམ་དེའི་ཁྱབ་ཁོངས་ལ་འབྲེལ་བ་ཡོད་ན་དེ་ནི་རྒྱུ་ཆ་གཙོ་བོ་ཞིག་ཏུ་གྱུར་པ་རེད། རྒྱུ་ཆ་གང་འདྲ་ཞིག་རྒྱུ་ཆ་གཙོ་བོར་
འགྱུར་མིན་ནི་ཁྱབ་ཁོངས་གང་ཡིན་མིན་ལ་གནད་འགག་ཆེན་པོ་རུ་གྱུར་ཡོད། དཔེར་ན་ཁྱེད་ཀྱིས་རྩོམ་པ་པོའི་རྣམ་ཐར་
རམ་ལོ་རྒྱུས་འབྲི་བའམ་རྒྱལ་ཞེན་ཅན་གྱི་རྩོམ་པ་པོ་རྣམས་ཀྱིས་ཨེ་ལ་མོའི་སྒྲུང་ལ་འཁྱོག་བཤད་རྒྱབ་ཡོད་མེད་ཤེས་
ཐབས་བྱེད་པ་ལྟ་བུ་རེད། དེ་བཞིན་དུ་ཤེས་བྱ་ཀུན་བཏུས་ནང་གི་རྩོམ་ཡིག་ནི་ནམ་རྒྱུན་རྒྱུ་ཆ་རིམ་པ་གསུམ་པར་བརྩི་བ་
ཡིན། འོན་ཀྱང་རྩོམ་ཡིག་དེས་ཕོ་མོའི་དབྱེ་བའི་སྐོར་ལ་ཤེས་བྱ་ཀུན་བཏུས་ནས་ཇི་ལྟར་བརྗོད་ཀྱི་ཡོད་མེད་ཞིབ་འཇུག་
བྱེད་ཀྱི་ཡོད་པ་ཡིན་ན་དེ་རྒྱུ་ཆ་གཙོ་བོར་གྱུར་པ་རེད། ཊེ་ཨེ་སི་ཨེ་ལོ་ཡི་ཊི་ལགས་ཀྱི་དཔྱད་རྩོམ་(ཧྥེམ་ལེ་ཊི་དང་ཁོང་གི་
གནད་དོན། )ཟེར་ལྟ་བུ་ལ་མཚོན་ན་རྩོམ་པ་པོ་ལ་ཞིབ་འཇུག་བྱེད་སྐབས་རྒྱུ་ཆ་གཙོ་བོ་དང་། (དུས་རབས་བཅུ་དགུ་དང་
ཉི་ཤུའི་ནང་གི་ཨིན་ཡུལ་གྱི་རྩོམ་རིག་སྒྱུ་རྩལ་མཁས་པ།) ཤེག་སི་ཕི་ཡར་ཞིབ་འཇུག་བྱེད་སྐབས་རྒྱུ་ཆ་ཕལ་བ་ཡིན།
དམིགས་ཡུལ་བརྗེ་བ་དང་ལྷན་དུ་རྒྱུ་ཆའི་དབྱེ་བ་འབྱེད་སྟངས་ལ་ཡང་འགྱུར་བ་ཐེབས་ཀྱི་ཡོད།
གལ་ཏེ་འདི་དག་མགོ་འཐོམ་གཞི་རེད་བསམ་སྲིད་ན་ཡང་དེ་ལྟར་བྱེད་མི་དགོས། དབྱེ་བ་འབྱེད་སྟངས་འདི་ནི་
དམིགས་ཡུལ་འགྲུབ་པར་བྱེད་པའི་ཐབས་ལམ་ཞིག་ཡིན་པ་སེམས་ལ་བཟུང་ན་འགྲིག །གལ་ཆེ་ཤོས་ནི་མཐར་གཏུགས་
ནས་བཤད་ན་རྒྱུ་ཆ་ལ་ག་རེ་འབོད་མིན་དེ་མ་ཡིན་པར་དེ་དག་ཇི་ལྟར་བཀོལ་སྤྱོད་ཡག་པོ་བཏང་ནས་རང་ཉིད་ཀྱི་ཞིབ་
འཇུག་གི་གནད་དོན་ལ་ལན་འདེབས་རྒྱུ་དང་། བསམ་བློ་གསར་པ་ཡར་རྒྱས་གཏོང་བ། བློ་མགུ་ནུས་པའི་སྒྲུབ་བྱེད་འགོད་
པ་བཅས་རེད། ས་བཅད་རྗེས་མའི་ནང་རྩོམ་ཡིག་འབྲི་སྐབས་རྒྱུ་ཆ་ཇི་ལྟར་བེད་སྤྱོད་གཏོང་བའི་སྐོར་ཞིབ་རྒྱས་གླེང་བར་བྱ།
༥་༢ དུས་རབས་ཉེར་གཅིག་པའི་དཔེ་མཛོད་ཁང་ལ་བལྟ་བ།
དེང་སྐབས་སློབ་ཆེན་ཞིག་གི་དཔེ་མཛོད་ཁང་དུ་འཛུལ་སྐབས་ཁྱེད་རང་ཕལ་ཆེར་ངོ་མཚར་སྐྱེས་སྲིད། དེབ་རྣམས་གང་དུ་
ཡོད་དམ་ཞེས་འདྲི་སྲིད། (ལན་ནི། དེབ་རྣམས་དེ་རུ་ཡོད། མང་པོ་ཞིག་གསོག་ཉར་ཁང་དུ་སྤོས་པ་རེད) དེབ་གཟུགས་ཐོ་
གཞུང་གི་ཚབ་ཏུ་ཀམ་པུ་ཊར་ནང་དུ་བཤེར་འཚོལ་མ་ལག་བརྒྱུད་ནས་འཚོལ་དགོས་པ་དང་། པར་སྐྲུན་རྒྱུ་ཆ་ནི་དཔེར་ན་
དཔེ་དེབ་དང་། དུས་དེབ། འདྲ་པར། གློག་བརྙན། བརྙན་འཕྲིན། སྒྲ་འཇུག་སོགས་མང་པོ་ཆེ་བ་(ཀམ་པུ་ཊར) རྒྱུ་ཆའི་
གནས་བསྡུས་ཅན་དུ་བསྒྱུར་བཞིན་ཡོད། ཐ་ན་དེང་སྐབས་ཁྱེད་ཀྱིས་(དཔེ་མཛོད་ཀྱི་ཡིག་ཆ་) རྒྱུ་ཆ་མང་པོ་བེད་སྤྱོད་བྱེད་
པར་དཔེ་མཛོད་ཁང་ལ་འཛུལ་དགོས་ཀྱི་མེད། འོན་ཀྱང་ཁྱེད་རང་དངོས་སུ་འགྲོ་བའམ་ཡང་ན་དྲ་ཐོག་བརྒྱུད་ནས་འགྲོ་བ་
གང་ལྟར་དཔེ་མཛོད་ཁང་ནི་མེད་དུ་མི་རུང་བའི་ཞིབ་འཇུག་གི་ལག་ཆ་ཞིག་ཡིན།
དྲ་རྒྱའི་ཐོག་ཏུ་རྒྱུ་ཆའི་གནས་བསྡུས་རྒྱ་ཆེན་པོ་ཞིག་ཡོད་པར་བརྟེན། ཚད་མཐོའི་ཆེད་ལས་ཀྱི་ཞིབ་འཇུག་མ་
གཏོགས་ཕལ་ཆེར་དཔེ་མཛོད་ཁང་དགོས་མཁོ་མི་འདུག་བསམ་སྲིད། ང་ཚོས་དེའི་ལྡོག་ཕྱོགས་ནས་མཐོང་གི་ཡོད།
མཚན་ནི་དེང་སྐབས་རྒྱུ་ཆ་ཧ་ཅང་མང་པོ་ཞིག་རང་ཉིད་ཀྱི་མཛུབ་རྩེ་ན་ཡོད་ཀྱང་། དཔེ་མཛོད་ཁང་ནི་ང་ཚོས་ཞིབ་འཇུག་
བྱེད་པར་སྔར་ལས་ཀྱང་དགོས་གལ་ཆེན་པོར་གྱུར་ཡོད། དཔེ་མཛོད་ཁང་ནས་གནས་ཚུལ་ལེན་ཐུབ་པ་མ་ཟད། རྒྱུ་ཆ་
རྣམས་ཁུངས་ལྡན་ཡིན་པའི་ཁག་ཐེག་བྱེད་ཐུབ། ས་གནས་གཞུང་གི་དཔེ་མཛོད་ཁང་ནི་གཙུག་ལག་སློབ་གླིང་གི་དཔེ་
མཛོད་ཁང་གཞན་དང་བསྡུར་ན་ཆུང་ཆུང་ཡིན་སྲིད་ཀྱང་། དེ་ནི་རང་ཉིད་ཀྱི་རྒྱུ་ཆའི་གཞི་རྒྱ་ཆེ་རུ་གཏོང་བའི་སྒོ་མོ་ཞིག་ཏུ་
འགྱུར་བ་ནི་ཞིབ་འཇུག་གི་སློབ་སྟོན་དང་། དཔྱད་གཞིའི་དཔེ་དེབ། དྲ་ཐོག་རྒྱུ་ཆའི་གནས་བསྡུས་བཅས་ནི་དཔེ་མཛོད་ཁང་
བརྒྱུད་ནས་ཐོབ་ཐུབ་པ་ཡིན། དེར་བརྟེན་རྒྱུ་ཆ་འདི་དག་ནས་ཁེ་ཕན་ཐོབ་དགོས་ན་ངེས་པར་དུ་དུས་རབས་ཉི་ཤུ་པའི་དཔེ་
མཛོད་ཁང་ལ་(མྱུལ) བལྟ་དགོས།
༥་༢་༡ དཔེ་མཛོད་ཁང་ལ་འཚོལ་ཞིབ་ཀྱི་འཆར་གཞི་བཟོ་བ།
ས་རྒྱུ་ཆ་བེད་སྤྱོད་མ་བྱས་སྔོན་ལ་ངེས་པར་དུ་དེ་དག་འཚོལ་རྒྱུ་དང་རིན་ཐང་གཏན་འབེབས་རིམ་པ་བརྒྱུད་དགོས།
གནས་ཀྱི་དཔེ་མཛོད་ཁང་དུ་བདག་གཉེར་བྱས་པའི་ཡིག་ཆ་རྣམས་རིམ་བཞིན་རྩོམ་ཡིག་གི་རྒྱུ་ཆར་འགྱུར་བ་དང་། རྒྱུ་ཆ་
ཁ་ཤས་ས་གནས་གཞན་ལ་འཚོལ་དགོས་པ་ཡོང་སྲིད། དཔེ་མཛོད་ཁང་གི་ཞབས་ཞུ་དང་མཐུན་སྦྱོར་ལོངས་སུ་སྤྱོད་པར
ངེས་པར་དུ་རང་གི་འཚོལ་ཞིབ་ལ་འཆར་འགོད་ཡག་པོ་བཟོ་དགོས། སྟབས་ལེགས་པ་ཞིག་ལ་དཔེ་མཛོད་ཁང་དང་དཔེ་
མཛོད་དོ་དམ་པ་རྣམས་ཁྱེད་ལ་ཕན་ཐོགས་ཤིན་ཏུ་ཆེ།
ཐོག་མར་འཚོལ་ཞིབ་འགོ་གང་ཞིག་ནས་རྩོམ་དགོས་པཤེས་རྒྱུ་ཧ་ཅང་ཁག་པོ་ཡིན། དེ་ནས་སྟབས་བདེའི་སྒོ་
ནས་ཐ་སྙད་འགའ་ཞིག་བཙལ་ནས་གང་ཞིག་ཐོན་མིན་བལྟ་ཆོག །ང་ཚོས་དེ་ལྟར་སྒྲུབ་ཀྱི་ཡོད་ནའང་དཔེ་མཛོད་ཁང་ནས་
གོ་རིམ་ལྡན་པ་དང་འཕེལ་སྐྱེད་ཆེ་བའི་ཐབས་ལམ་མཁོ་སྤྲོད་བྱས་པ་བརྒྱུད། བེད་སྤྱོད་ཆེ་ཞིང་ཡིད་བརྟན་འཕེར་བའི་རྒྱུ་ཆ་
གསར་པ་རྙེད་ཐུབ། དཔེ་མཛོད་ཁང་བེད་སྤྱད་ནས་རང་གི་བརྗོད་གཞི་དང་རང་ཉིད་ཀྱི་ཞིབ་འཇུག་གི་གནད་དོན་ལ་རྒྱུས་
ལོན་བྱེད་པའི་མདུན་ལམ་ཡོད།
དཔེ་མཛོད་དོ་དམ་པ་ཞིག་ལ་སྐད་ཆ་འདྲི་བ།
ཕལ་ཆེར་ང་ཚོས་ཁྱེད་ལ་སྤྲོད་ཐུབ་པའི་ལམ་སྟོན་ལེགས་ཤོས་ནི། ཁྱེད་རང་ཞིབ་འཇུག་སྐོར་ལ་ཆེད་མཁས་ཡིན་པའི་དཔེ་
མཛོད་དོ་དམ་པར་བརྟེན་དགོས་པ་དེ་ཡིན། དཔེ་མཛོད་ཁང་གི་སྤྱིར་བཏང་འབྲེལ་སྦྱོར་བྱེད་པའི་དོ་དམ་པ་དང་བསླབ་
གཞིའི་ཁྱབ་ཁོངས་ཀྱི་(དཔེ་མཛོད་ཁང་ཆེ་ཁག་གི་) ཆེད་ལས་པ་གཉིས་ཀས་ཞིབ་འཇུག་གི་འཚོལ་ཞིབ་སྤུས་ཚད་ཇེ་
ལེགས་སུ་གཏོང་བར་རོགས་རམ་བྱེད་ཐུབ། ཁོ་ཚོའི་དཔེ་ཆའི་ཐོ་གཞུང་བེད་སྤྱད་ནས་ཁྱེད་ལ་དགོས་པའི་རྒྱུ་ཆ་འཚོལ་
ཐུབ་པ་དང་དཔེ་མཛོད་ཁང་གཞན་ན་ཡོད་པའི་དཔེ་དེབ་ཀྱང་ངོ་སྤྲོད་བྱེད་ཐུབ། (དཔེ་དེབ་རྣམས་དཔེ་མཛོད་ཕན་ཚུན་ནང་
ཁུལ་ལ་གཡར་རེས་ཡོད།) དེ་ལྟ་བུའི་དཔེ་མཛོད་དོ་དམ་པ་ཁ་ཤས་ནི་ཁྱབ་ཁོངས་བྱེ་བྲག་པ་ལ་དགོས་པའི་དྲ་ཐོག་རྒྱུ་ཆའི་
གནས་བསྡུས་དང་དཔྱད་གཞིའི་རྩོམ་ཡིག་འཚོལ་བའི་ལམ་སྟོན་འཆར་འགོད་པ་ཡིན།
སེམས་ཆུང་ངམ་ངོ་ཚ་སྨིན་པོ་མ་བྱེད། དཔེ་མཛོད་ཁང་གི་དོ་དམ་པ་རྣམས་ནི་རིམ་པ་དང་གནས་ཚད་མི་འདྲ་
བའི་ཞིབ་འཇུག་པ་ཚང་མར་རོགས་རམ་བྱེད་རྒྱུར་དགའ་བོ་ཡོད། ཁོང་ཚོས་ཁྱེད་ལ་ཞིབ་འཇུག་གི་དྲི་བ་དང་ལས་འཆར་
གྱི་གོ་རིམ་སྒྲིག་རོགས་བྱེད་ཐུབ་ལ། འཚོལ་ཞིབ་ཀྱི་ཐ་སྙད་ཡར་རྒྱས་སམ་ཕྱུག་ཏུ་གཏོང་བ། གྲུབ་འབྲས་རྣམས་དངོས་
ཐོར་འགོད་པ། རིན་ཐང་ལྡན་པའི་རྒྱུ་ཆ་རྣམས་སྣང་མེད་དུ་མི་འཇོག་པར་རོགས་ཕན་བྱེད་ཐུབ།ངོ་ཚ་དགོས་པ་ནི་རང་ཉིད་
ནས་འདྲི་རྒྱུའི་དྲི་བ་རྣམས་ཁོང་ཚོར་འདྲི་མ་ཐུབ་པ་དེ་རེད། བྲེལ་འཚུབ་ཆེ་བའི་དཔེ་མཛོད་དོ་དམ་པ་ཞིག་ལ་ཐུག་འཕྲད་མ་
བྱས་སྔོན་ནས་གྲ་སྒྲིག་ཡོད་ན་ཕན་ཐོགས་ངེས། གལ་ཏེ་ཁྱེད་ལ་འཐུས་ཚང་བའི་ཞིབ་འཇུག་གི་དྲི་བ་ཞིག་མཉམ་སྤྱོད་བྱེད་
པར་གྲ་སྒྲིག་ཡོད་ན་དཔེ་མཛོད་དོ་དམ་པས་ཁྱེད་ལ་དེ་ལས་ལེགས་པའི་སློབ་སྟོན་གནང་ཐུབ། ས་བཅད་གསུམ་པའི་ནང་
བརྗོད་དོན་ལྟར་གོ་རིམ་གསུམ་པོ་བེད་སྤྱད་ནས་ལས་འཆར་ལ་འགྲེལ་བཤད་རྒྱབ་ཆོག་པ་དཔེར་ན།
༡། ངས་ལོ་རབས་བརྒྱད་ཅུ་པའི་ཤེས་ཡོན་སྲིད་ཇུས་སྐོར་ལ་ཞིབ་འཇུག་གི་ལས་དོན་སྒྲུབ་བཞིན་ཡོད།
༢། དབུས་ནུབ་རྒྱུད་ཀྱི་སློབ་གྲྭའི་འགན་འཛིན་ལྷན་ཚོགས་ཁག་གིས་མི་རིགས་དབྱེ་འབྱེད་ཀྱི་གནད་དོན་ཐག་གཅོད་
ཇི་ལྟར་བྱས་ཡོད་པའི་སྐོར་ཤེས་འདོད་ཡོད།
༣། རྒྱུ་མཚན་ནི། ས་ཁུལ་ཁག་མ་འདྲ་བའི་ནང་མི་རིགས་ཀྱི་འབྲེལ་ལམ་ལ་རྒྱུས་ལོན་བྱེད་འདོད་ཡོད།
དཔྱད་གཞིའི་རྩོམ་ཡིག་ནས་སློབ་སྟོན་ཞུ་བ།
གལ་ཏེ་བརྗོད་གཞིའི་སྐོར་ལ་མང་པོ་ཞིག་ཤེས་ཀྱི་ཡོད་ན་དེའི་སྐོར་གྱི་རྒྱུ་ཆ་འཚོལ་སྟངས་ཀྱང་ཕལ་ཆེར་ཤེས་རྟོགས་ཡོད་
ངེས། འོན་ཀྱང་བརྗོད་གཞི་དེ་ཁྱེད་རང་ལ་གསར་པ་ཞིག་ཡིན་ན་(བརྗོད་གཞིར) འབྲེལ་བ་ཡོད་པ་ལྟར་སྣང་བའི་རྒྱུ་ཆ་གཙོ་
བོ་དང་ཕལ་བར་ཐད་ཀར་འཇུག་འདོད་ཀྱང་ཞུགས་མི་རུང་། ཐབས་ལམ་འདི་ནི་ཡིད་བརྟན་མི་རུང་བ་དང་སྔོན་དཔག་བྱེད་
མི་ཐུབ་པ་ཞིག་ཡིན་པར་མ་ཟད། ཕལ་ཆེར་དུས་ཚོད་སྲི་ཚགས་བྱེད་མི་ཐུབ། དེ་ལས་ལེགས་པའི་ཐབས་ལམ་ནི་དཔྱད་
གཞིའི་རྩོམ་ཡིག་ཁག་གིས་ཁྱེད་ཀྱི་ཞིབ་འཇུག་གི་ནུས་པར་བཟོ་ལྟ་ཐོན་འཇུག་རྒྱུ་དེ་རེད། ཆེད་ལས་མཁས་པ་རྣམས་ཀྱི་
ཕྱོགས་སྒྲིག་བྱས་པའི་སྤྱིར་བཏང་གི་བརྩམས་ཆོས་དཔེར་ན་ཨིན་ཇིའི་ཤེས་བྱ་ཀུན་བཏུས་ཆེན་མོ་(Encyclopaedia
Britannica) དང་། དེ་ལས་ཀྱང་ཆེད་ལས་དཔྱད་གཞི་མཚན་ཉིད་རིག་པའི་ཤེས་བྱ་ཀུན་བཏུས་ཆེན་མོ་(Encyclopaedia of
Phlosophy) གཉིས་ཀ་ཁྱེད་རང་མདུན་དུ་བཀྲམ་བཞག་ན་རིམ་པས་ཇི་ལྟར་རང་ཉིད་ཀྱི་རྒྱུ་ཆ་ནི་བརྗོད་དོན་རྒྱ་ཆེ་བ་ཞིག
གི་ནང་འོས་འཚམས་ཡིན་པ་མཐོང་ཐུབ། དེ་མིན་སྤྱིར་བཏང་དཔྱད་གཞིའི་རྩོམ་ཡིག་ཁག་གི་ནང་ལུང་འདྲེན་ཁག་དང་དཔེ་
ཆའི་ཐོ་གཞུང་ཚུད་ཡོད་པས་ན་དེས་ཁྱེད་རང་རྒྱུ་ཆའི་ཕྱོགས་སུ་ཁྲིད་པ་ཡིན།
ལྷག་པར་དུ་ཞིབ་འཇུག་གི་ཐོག་མའི་དུས་རིམ་ནང་སྔར་ལས་ལྷག་པའི་རིན་ཐང་ལྡན་པ་ནི་དཔེ་ཆའི་ཐོ་གཞུང་གི་
བརྩམས་ཆོས་རྣམས་རེད། དེའི་ནང་གི་བརྗོད་གཞི་ཞིག་དང་འབྲེལ་བའི་རྩོམ་ཡིག་གལ་ཆེན་པོ་དང་དཔེ་དེབ་ཀྱི་གནད་
བསྡུས། ལྷག་པར་དུ་ཉེ་ཆར་གྱི་རྩོམ་ཡིག་དང་དཔེ་དེབ་ལ་ཕྱོགས་བསྡོམས་རྒྱབ་པའི་ཟུར་མཆན་འཁོད་པའི་ཐོ་གཞུང་དང་།
ལོ་འཁོར་རྩོམ་ཡིག་བསྐྱར་ཞིབ་བཅས་ལ་བལྟ་དགོས།
དྲ་ཐོག་གི་(ཡིག་ཆ) རྒྱུ་ཆའི་གནས་བསྡུས་འཚོལ་ཞིབ་བྱེད་པ།
དཔེ་མཛོད་ཁང་དང་དྲ་ཐོག་གི་ཁྱད་པར་ནི་ཐོ་གཞུང་མ་དེབ་དང་(ཡིག་ཆ) རྒྱུ་ཆའི་གནས་བསྡུས་མངགས་ཉོ་བྱེད་སྟངས་
ཡིན། དཔེ་དེབ་རྣམས་ཕུད་པའི་འདི་དག་ནི་(དྲ་ཐོག་གི་གནས་བསྡུས) དཔེ་མཛོད་ཁང་གི་རྒྱུ་ནོར་ཡིན་ཞེས་བརྗོད་
ཆོག །དེ་དག་གི་ཁྲོད་ནས་ཞིབ་འཇུག་མི་སྣ་རྣམས་ཀྱིས་གཞན་ནས་རྙེད་དཀའ་བའི་དཔྱད་གཞིའི་ཡིག་ཆ་རྣམས་རྙེད་ཀྱི་
ཡོད། དཔེ་མཛོད་ཁང་སོ་སོར་མངགས་ཉོ་བྱེད་སྟངས་མི་འདྲ་སྟེ། ཞིབ་འཇུག་གི་དཔེ་མཛོད་ཁང་ཆེ་གྲས་ཁག་ནས་ཆེད་
ལས་ཀྱི་ཐོ་གཞུང་དང་རྒྱུ་ཆའི་གནས་བསྡུས་རྒྱ་ཆེན་པོ་ཞིག་རྙེད་ཐུབ། འོན་ཀྱང་སློབ་ཆེན་དང་གཞུང་གི་དཔེ་མཛོད་ཚང་
མར་ནུས་པ་ལྡན་པའི་དྲ་རྒྱའི་མ་ལག་ཡོད་པ་དེས་ཁོ་ཚོའི་བསྡུ་རུབ་བྱས་པའི་དཔེ་དེབ་རྣམས་གཞི་རྒྱ་ཇེ་ཆེར་བཏང་ཡོད།
ཁྱེད་ཀྱིས་ཞིབ་འཇུག་གི་རྒྱུ་ཆའི་ཆེད་དུ་སྤྱིར་བཏང་དང་དམིགས་བསལ་གྱི་རྒྱུ་ཆ་རྣམས་བེད་སྤྱོད་གཏོང་ངེས་ཡིན།
མཐར་ཡང་དཔེ་མཛོད་ཁང་ནས་མངག་ཉོ་བྱེད་ཐུབ་པའི་(ཡིག་ཆ) རྒྱུ་ཆའི་གནས་བསྡུས་གཙོ་གྲས་རྣམས་ལ་རྒྱུས་ལོན་
ཡོད་པ་ཞིག་བྱེད་དགོས། དཔེར་ན་(MLAInternationalBiblography,orPubMed) ཨེམ་ཨེལ་ཨེ། རྒྱལ་སྤྱིའི་དཔེ་ཐོ་དང་། ཕེབ་མེ་ཌི་
ནང་སློབ་ཆེན་གྱི་རྒྱུ་ཆའི་གནས་བསྡུས་མང་ཆེ་བ་ནས་ཁྱེད་ལ་གནད་བསྡུས་སམ་སྙིང་བསྡུས་ཚུད་པའི་རྩོམ་ཡིག་
རྣམས་ཐད་ཀར་སྟོན་གྱི་ཡོད། འདི་དག་ལ་རགས་བལྟ་བྱས་ན་རྩོམ་ཡིག་དེ་དག་ཞིབ་ཀློག་བྱེད་རིན་ཡོད་མེད་ཀྱི་སེལ་
ཐབས་བྱེད་པར་རོགས་རམ་བྱེད་ཐུབ། རྒྱུ་ཆའི་གནས་བསྡུས་ཁ་ཤས་ལ་བརྟེན་ནས་ཁྱེད་ཀྱིས་རྩོམ་ཡིག་ཆ་ཚང་དང༌། ཐ་
ན་དཔེ་དེབ་ཆ་ཚང་བལྟ་ཀློག་བྱེད་ཐུབ། དོ་སྣང་བྱེད་དགོས་པ་ནི། གལ་སྲིད་དཔེ་མཛོད་ཁང་ནས་རྒྱུ་ཆའི་གནས་བསྡུས་
ཚུད་པའི་རྩོམ་ཡིག་མངག་ཉོ་བྱེད་མི་ཐུབ་པའི་སྐབས་སུ་རྩོམ་ཡིག་ཆ་ཚང་ཀློག་པར་རིན་པ་སྤྲོད་དགོས་པའང་ཡོད་སྲིད།
དེ་ལྟར་མ་བྱས་སྔོན་ལ་རྟག་པར་ཡིག་ཆ་དེ་དག་ལྟ་ཀློག་བྱེད་པར་གདམ་ཀ་གཞན་ཡོད་མེད་དཔེ་མཛོད་དོ་དམ་པའི་ལྷན་
དུ་སྐད་ཆ་ཤོད།
༥་༢༌༢ རྒྱུ་ཆ་བྱེ་བྲག་པ་འཚོལ་ཞིབ།
འཚོལ་ཞིབ་ཀྱི་ཐབས་ཇུས་དང་རྒྱུ་ཆའི་རིམ་པ་རྣམས་ངོས་འཛིན་བྱས་པའི་རྗེས་སུ་ད་ནི་དཔེ་མཛོད་ཁང་ལས་བརྒལ་ཏེ་ཕྱི་
རོལ་གྱི་རྒྱུ་ཆ་བྱེ་བྲག་པ་འཚོལ་དགོས། བརྒྱུད་རིམ་དེ་ནི་ཐིག་གཅིག་འཐེན་པའི་སྟེང་ནས་ཤར་བསྐྱོད་བྱེད་པ་ལྟ་བུ་ཞིག་
མིན་པ་སྨོས་ཅི་དགོས། རྒྱུ་ཆ་གཅིག་གིས་ཀྱང་རྒྱུ་ཆ་གཞན་མང་པོ་ལ་ཁྲིད་ཐུབ་པར་མ་ཟད་ཁྱེད་ཀྱིས་བལྟས་ཟིན་པའི་
དཔེ་ཆའི་ཐོ་གཞུང་དང་རྒྱུ་ཆའི་གནས་བསྡུས་ལ་ཚུར་ལོག་ཡོང་བ་ཡང་ཡོད། འོན་ཀྱང་སྐབས་འདིར་འཚོལ་བཤེར་གྱི་ཐ་
སྙད་གསར་པ་ཞིག་བཀོལ་བ་ཙམ་ཡིན། གསར་ཞུགས་ཞིབ་འཇུག་པ་རྣམས་ཐ་སྙད་ཁ་ཤས་ལ་བརྟེན་རྒྱུ་ཤུགས་ཆེ་
དྲགས་པ་དང༌། ཡང་ན་ནང་དོན་རྒྱ་ཆེ་དྲགས་པའམ་རྒྱ་ཆུང་དྲགས་པའི་གནས་ཚུལ་འབྱུང་གི་ཡོད། གྲུབ་འབྲས་ལྡན་པའི་
ཞིབ་འཇུག་པ་ཚོས་སྟབས་བསྟུན་བྱེད་དགོས་པ་ཤེས་ཀྱི་ཡོད་པ་སྟེ། འཚོལ་ཞིབ་བྱེད་པའི་ཁྲོད་ནམ་རྒྱུན་སྐབས་དོན་ལ་
ཕན་ཐོགས་ཡོད་པའི་ཐ་སྙད་ཁག་རྙེད་པའི་ཆེད་ཚོད་ལྟ་དང་ནོར་འཁྲུལ་ཤོར་བ་དེ་ཡིན།
དཔེ་མཛོད་ཁང་གི་དཀར་ཆག་འཚོལ་ཞིབ་བྱེད་པ།
ཞིབ་འཇུག་གི་ཁྲོད་དཔེ་མཛོད་ཀྱི་དཀར་ཆག་ཁ་སྐོང་བྱེད་ཐབས་གཉིས་ཀྱི་སྒོ་ནས་བེད་སྤྱོད་གཏོང་དགོས་པ་སྟེ། གནད་
ཚིག་འཚོལ་ཞིབ་དང་སྤྲོ་བ་སྐྱེད་ཕྱིར་དཔེ་ཀློག་བྱེད་པ་གཉིས་ཡིན། བརྗོད་གཞི་དང་འབྲེལ་བ་ཡོད་པའི་ཐ་སྙད་གཙོ་བོ་
རྣམས་ངོས་འཛིན་བྱས་རྗེས། ཐ་སྙད་དེ་དག་བེད་སྤྱད་ནས་དཀར་ཆག་ནང་འཚོལ་ཞིབ་བྱས་ཆོག །དཔེ་མཛོད་ཁང་མང་
ཆེ་བའི་ནང་རང་ཉིད་ཀྱི་ཞིབ་འཇུག་ཆེད་བེད་སྤྱོད་བྱེད་རྒྱུ་ཡིན་པའི་དཔེ་རིགས་སམ་སྡེ་ཚན་ངེས་པར་དུ་འདེམས་དགོས།
(དཔེར་ན་དཔེ་དེབ་དང་། རྩོམ་ཡིག །དུས་དེབ་སོགས།)
གལ་ཏེ་རྒྱུ་ཆའི་ནང་དཔེ་དེབ་ཚུད་ཀྱི་ཡོད་ན་ཨ་རིའི་རྒྱལ་ཚོགས་དཔེ་མཛོད་ཁང་གི་བརྗོད་དོན་གཙོ་བོར་འཁོད་
པའི་འགོ་བརྗོད་ཁག་ལུང་འདྲེན་བྱས་ཆོག །དཔེ་དེབ་དེ་རྣམས་ཀྱི་མདུན་ཤོག་ནང་མའི་ངོས་སམ། ཡང་ན་དྲ་ཐོག་གི་“ཞིབ་
ཕྲའི་” དཔེ་ཆའི་དཀར་ཆག་ཁྲོད་འབྲེལ་ཡོད་ཀྱི་རྒྱུ་ཆ་འཚོལ་དགོས། དཔེ་དེབ་འདིའི་མདུན་ཤོག་ནང་མའི་ནང་གཤམ་གྱི་
ཐ་སྙད་འདི་དག་ཡོད།
༡། ཞིབ་འཇུག - ཐབས་ཚུལ་རིམ་པ། ༢། རྩོམ་རྩལ།
གལ་སྲིད་ཁྱེད་ཀྱིས་དྲ་ཐོག་གི་ཐོ་གཞུང་ནང་ཐ་སྙད་འདི་དག་བཙལ་བ་ཡིན་ན། དཔེ་མཛོད་ཁང་དེའི་ནང་བརྗོད་བྱ་འདི་
དག་དང་འབྲེལ་ཡོད་ཀྱི་དཔེ་ཆ་ཡོད་ཚད་རྙེད་ཐུབ། དཔེ་ཆ་ཁ་ཤས་ནི་བརྗོད་གཞི་མང་པོའི་མིང་ཐོ་སྒོ་བསྟུན་བྱས་པའི་འགོ་
བརྗོད་འོག་ཏུ་ཡོད་སྲིད། གནས་ཚུལ་འདི་འདྲའི་སྐབས་མགྱོགས་མྱུར་ངང་ཁ་བྱང་འདི་དག་གི་གཤམ་དུ་བཀོད་པའི་འགོ་
བརྗོད་ཀྱི་ཐོ་གཞུང་ལ་ལྟ་རོགས། ཕལ་ཆེར་ཕན་ཐོགས་ཡོད་པའི་རྒྱུ་ཆ་འགའ་རྙེད་སྲིད། དེ་ལྟར་མ་བྱས་ན་ཁྱེད་རང་ལ་རྒྱུ་
ཆ་དེ་དག་རྙེད་པའི་གོ་སྐབས་ཤོར་སྲིད། དཀར་ཆག་ཁྲོད་ཀྱི་དཔེ་ཆའི་ཨང་རྟགས་གཅིག་མཚུངས་ཡིན་པ་ལ་བལྟས་
ཆོག །གལ་ཏེ་ཁྱེད་ཀྱིས་དཔེ་ཆ་ཞིག་དམིགས་ཡུལ་ཡིན་པ་གཏན་འཁེལ་བྱུང་ན། དཔེ་ཆ་དེའི་ཨང་རྟགས་བཀོལ་སྤྱོད་
བྱས་ནས་དེ་དང་དཔེ་སྒྲོམ་གཅིག་ཏུ་བཞག་པའི་དཔེ་ཆ་གཞན་རྣམས་རྙེད་ཐུབ། དཔེ་དེབ་ཐོ་གཞུང་གི་ས་བཅད་ནང་དུ་
རགས་ལྟ་བྱས་ནས་སྦྲེལ་ཐག་འཚོལ་དགོས། ཐོ་གཞུང་འདི་ལ་གནད་ཚིག་ལས་དོ་སྣང་ཉུང་པ་སྤྲད་ཡོད་མོད། དེའི་ནང་བློ་
ཡུལ་ལས་འདས་པའི་རིན་ཆེན་ནོར་བུ་ཡོད་སྲིད། དེ་བས་རང་གི་དམིགས་ཡུལ་གྱི་དཔེ་དེབ་དང་ཉེ་འཁོར་གཅིག་པོར་
བལྟས་ནས་རང་ཉིད་ལ་ཚོད་འཛིན་བྱེད་མི་རུང་། རྒྱ་ཁྱབ་ཏུ་རགས་ལྟ་བྱེད་པའི་ཐོག་དུས་ཚོད་མང་ཙམ་གཏོང་དགོས།
དྲ་ཐོག་ནས་འཚོལ་ཞིབ་བྱེད་དུས་ཀྱི་དཀའ་ངལ་ནི་དྲ་ཐོག་ནས་ཤིན་ཏུ་མང་བའི་དཔེ་དེབ་ཀྱི་མིང་ཐོ་མཁོ་འདོན་
བྱེད་པ་དེ་རེད། ཆི་ཁ་རྒོ་སློབ་ཆེན་གྱི་དཔེ་མཛོད་ཁང་དུ་ནེ་པོ་ལིན་གྱི་སྐོར་ལ་དཔེ་དེབ་སུམ་བརྒྱ་ལྷག་དང་། ཁོར་ཡུག་ཟེར་
བའི་མིང་ཚུད་པའི་དཔེ་དེབ་སྟོང་ཕྲག་མང་པོ་ཡོད།
གལ་ཏེ་འཚོལ་ཞིབ་ཀྱི་རྒྱུ་ཆ་མང་དྲགས་པ་ཡིན་ན་ཁྱབ་ཁོངས་ཇེ་ཆུང་དུ་གཏོང་དགོས། དེང་སྐབས་ཀྱི་དྲ་ཐོག་དཀར་ཆག་
གིས་འཚོལ་ཞིབ་ལ་ཕྱོགས་མང་པོ་ནས་ཚོད་འཛིན་བྱེད་ཐུབ་པ་ནི། དཔེར་ན་པར་སྐྲུན་དུས་ཚོད་དང་། སྐད་ཡིག །བརྗོད་
བྱ། རྒྱུ་ཆའི་རིགས། (དཔེ་དེབ་དང་། རྩོམ་ཡིག །རྒྱུ་ཆའི་གནས་བསྡུས་སོགས་) དེ་བཞིན་དཀར་ཆག་ལ་བརྟེན་པའི་ཚོད་
འཛིན་གཞན་དག་སྒྲུབ་ཐུབ། གལ་ཏེ་ཁྱབ་ཁོངས་ཇེ་ཆུང་དུ་གཏོང་མ་ཐུབ་པ་ཡིན་ན་དཔར་སྐྲུན་བྱས་པའི་དུས་ཚོད་ཀྱི་སྔ་
ཕྱིའི་རིམ་པ་ནས་འགོ་འཛུགས་དགོས། འདས་པའི་ལོ་བཅོ་ལྔའི་རིང་དཔར་སྐྲུན་བྱས་པའི་རྒྱུ་ཆ་དེ་དག་ལ་ཚོད་འཛིན་བྱེད་
དགོས། ད་དུང་མང་དྲགས་པ་ཐོན་ཚེ་འདས་པའི་ལོ་བཅུའི་བར་ཇེ་ཐུང་ལ་གཏོང་དགོས།
རྒྱལ་ཚོགས་ཀྱི་དཔེ་མཛོད་ཁང་དང་གཙུག་ལག་སློབ་ཆེན་ཞིག་གི་དཀར་ཆག་ལ་བཙལ་རྗེས། རང་གི་(ས་
གནས་) དཔེ་མཛོད་ཁང་དུ་ཁྱེད་ལ་ཐོབ་པའི་རྒྱུ་ཆ་ཉུང་ཉུང་ཞིག་ལས་ཉར་མེད་པ་ཤེས་ཐུབ། འོན་ཀྱང་དེ་ནས་ཁྱེད་ལ་
དགོས་པའི་རྒྱུ་ཆ་མང་ཆེ་བ་ཞིག་གཡར་ཐུབ། རང་ཉིད་ཀྱི་ཞིབ་འཇུག་ཤིན་ཏུ་གལ་ཆེ་ཤིང་། དཔེ་དེབ་གསར་པ་ད་དུང་དཔེ་
མཛོད་ཁང་གི་དཀར་ཆག་ནང་མ་སླེབས་པའི་གནས་སྐབས་སུ་དྲ་ཐོག་གི་དེབ་ཁང་བཙལ་དགོས། དེབ་འདི་ཚོ་ས་གནས་
ཀྱི་དཔེ་མཛོད་ཁང་གིས་ཉོ་སྒྲུབ་བྱས་ནས་དཔེ་སྒྲོམ་གསར་པའི་ནང་ཐོན་སྲིད། ནམ་རྒྱུན་ས་གནས་ཀྱི་དཔེ་མཛོད་ཁང་ལ་
ཉོ་སྒྲུབ་བྱེད་དགོས་ངེས་ཀྱི་དཔེ་དེབ་མཚམས་སྦྱོར་བྱས་ཆོག །གལ་སྲིད་ཁྱེད་ལ་མགྱོགས་མྱུར་ངང་དཔེ་དེབ་དེ་ཚོ་
དགོས་མཁོ་བྱུང་ན་ཕལ་ཆེར་དེ་ཚོ་རང་ངོས་ནས་ཉོ་དགོས།
ཕྱོགས་གཞན་ནས་བཤད་ན་གལ་ཏེ་ཅི་ཡང་མ་རྙེད་པ་ཡིན་ན་བརྗོད་གཞིའི་རྒྱ་ཆུང་དྲགས་པའམ། རྒྱུན་ལྡན་གྱི་
བགྲོད་ལམ་བརླག་པར་བརྟེན་གྲུབ་འབྲས་མགྱོགས་པོ་ཐོན་མི་ཐུབ། འོན་ཀྱང་ཁྱེད་ལ་མི་གཞན་གྱིས་བསམ་བློ་བཏང་མ་
མྱོང་བའམ་མ་མཐར་ཡང་དུས་ཚོད་ངེས་ཅན་ཞིག་ལ་བསམ་བློའི་ནང་འཁོར་མེད་པའི་གལ་ཆེའི་དྲི་བ་ཞིག་ཡོད་པ་དཔེར་
ན་“མཛའ་གྲོགས” ཞེས་པ་དེ་སྐབས་ཤིག་ལ་མཚན་ཉིད་རིག་པའི་མཁས་པ་ཚོར་བརྗོད་གཞི་གལ་ཆེན་ཞིག་ཏུ་གྱུར་པ་
རེད། དུས་རབས་ཁ་ཤས་རིང་ཤེས་བྱ་ཀུན་བཏུས་ཆེན་མོ་ཁག་གིས་སྣང་མེད་དུ་བཞག་པ་ལྟ་བུ་རེད། འོན་ཀྱང་ཉེ་ཆར་དེ་
ལ་སླར་ཡང་གཟབ་ནན་གྱིས་ཞིབ་འཇུག་བྱེད་ཡུལ་ཞིག་ཏུ་གྱུར་ཡོད། རང་ཉིད་ཀྱི་འབད་བརྩོན་ལ་བརྟེན་ནས་སྣང་མེད་དུ་
བཞག་པའི་བརྗོད་གཞིའི་ཐོག་བསམ་བློ་བཏང་ནས་དོན་དག་ཞིག་སྒྲུབ་ཐུབ་སྲིད། ཕུགས་རྒྱང་རིང་པོར་བལྟས་ཚེ་ཞིབ་
འཇུག་དེས་ཁྱེད་སྐད་གྲགས་ཅན་བཟོ་སྲིད་མོད། འོན་ཀྱང་གཟའ་འཁོར་ཁ་ཤས་ཀྱི་ནང་སྒྲུབ་དགོས་པའི་དཔྱད་རྩོམ་ལ་
ནུས་པ་དེ་ཙམ་ཐོན་མི་ཐུབ།
དཔེ་ཕུང་ཁྲོད་འཚོལ་ཉུལ་བྱོས།
དྲ་ཐོག་ནས་ཞིབ་འཇུག་བྱེད་པ་ནི་རྐང་ཐང་ལས་མགྱོགས། འོན་ཀྱང་ཁྱེད་རང་སྔོན་ཆད་དཔེ་མཛོད་ཁང་གི་དཔེ་ཆའི་ཕུང་
གསོག་ཁྲོད་འགྲོ་མ་མྱོང་བ་ཞིག་ཡིན་ན་(ཁྱེད་འགྲོ་ཆོག་པར་ཆ་ཞོག་) ཕལ་ཆེར་དེ་གར་མ་གཏོགས་རྙེད་མི་ཐུབ་པའི་གལ་
ཆེའི་ཆ་ཤོར་འགྲོ་བ་དང་། དེ་ལས་ཀྱང་གལ་ཆེ་བ་ཞིག་ནི། བཙལ་མ་དགོས་པར་རྙེད་པའམ་སྟེས་དབང་ལྟ་བུས་གློ་བུར་
དུ་རྙེད་སྲིད་པ་དང་། མིག་གི་ལྟ་ཕྱོགས་ཅིག་གིས་རྙེད་སྲིད་པའི་གནས་སྐབས་དེ་ཤོར་ཉེན་ཆེ། (ང་ཚོ་ཚང་མས་འདི་ལྟར་
གལ་ཆེའི་རྒྱུ་ཆ་རྙེད་ཀྱི་ཡོད)
གལ་ཏེ་ཁྱེད་ཉིད་དཔེ་ཆའི་ཕུང་གསོག་(བང་མཛོད།) ནང་ཞུགས་ཐུབ་ན་བརྗོད་གཞི་དང་འབྲེལ་བའི་དཔེ་སྒྲོམ་
ཞིག་འཚོལ། དེ་ནས་དཔེ་སྒྲོམ་སྟེང་གི་དཔེ་ཆའི་ཁ་བྱང་ཁག་ལ་མིག་ཤར་རྒྱོབས། དེ་ནས་སྟེང་དང་འོག །ཕྱོགས་གཉིས་ལ་
ལྟོས། ལྷག་པར་དུ་སློབ་ཆེན་གྱི་དཔེ་སྐྲུན་ཁང་གིས་དཔར་བའི་དཔེ་ཐུམ་གསར་པ་ཅན་དེ་དག་ལ་ལྟོས། དེ་ནས་ཕྱིར་
འཁོར་སྟེ་རྒྱབ་ལོགས་ཀྱི་དཔེ་ཆའི་ཁ་བྱང་ཁག་ལ་ལྟོས། འཇིག་རྟེན་གྱི་བྱ་བ་ཚོད་དཔག་དཀའ་བས་ན་ཁྱེད་ཀྱིས་རེ་བ་ཅན་
གྱི་ཁ་བྱང་ཞིག་མཐོང་སྐབས། དཔེ་དེབ་དེའི་ཐོ་གཞུང་ནང་རང་གི་དྲི་བ་དང་ལན་ལ་འབྲེལ་བ་ཡོད་པའི་གནད་ཚིག་ཁག་ལ་
མིག་ཤར་རྒྱག་དགོས། དེ་ནས་དེའི་ཐོ་གཞུང་ནང་འབྲེལ་ཡོད་ཀྱི་དཔེ་ཆ་ཁག་གི་ཁ་བྱང་འཚོལ་དགོས། དྲ་ཐོག་ཏུ་འཚོལ་
བ་ལས་རང་ཉིད་ཀྱི་ལག་ཏུ་དཔེ་ཆ་ཞིག་ཡོད་པ་དེ་ནས་མགྱོགས་པོར་རྙེད་ཐུབ། ཐོ་གཞུང་དང་རེའུ་མིག་མེད་པའི་དཔེ་དེབ་
ཁག་ལ་དོགས་ཟོན་བྱེད་དགོས། (ས་བཅད་༥་༤ ནང་གོ་རིམ་ལྡན་པའི་མིག་ཤར་རྒྱག་སྟངས་ཡོད་པས་དེ་ལ་གཟིགས་རོགས།)
དྲ་རྒྱ་བརྒྱུད་ནས་དུས་དེབ་མང་ཆེ་བས་དཀར་ཆག་ལ་ཞིབ་བཤེར་བྱེད་ཐུབ། འོན་ཀྱང་དཔེ་སྒྲོམ་ནང་ཡོད་པའི་
དུས་དེབ་ཁག་ལ་མིག་ཤར་རྒྱབ་ན་ལས་དོན་ལ་གྲུབ་འབྲས་ཆེ་བ་ཡོད། དྲ་ཐོག་ནས་རེ་བ་ཅན་གྱི་དུས་དེབ་དང་། ཡང་ན་ཐོ་
གཞུང་ནས་རྙེད་པ་ཡིན་ན་ཁྱེད་ཀྱིས་དེ་རྣམས་དཔེ་སྒྲོམ་ནས་འཚོལ་དགོས། འདས་པའི་ལོ་བཅུའི་ཕྱོགས་བསྒྲིགས་དུས་
དེབ་ལ་མིག་བཤེར་རྒྱག་དགོས། (མང་ཆེ་བའི་ལོ་རེའི་དཀར་ཆར་མདུན་ཤོག་ནང་ཡོད།) དེ་ནས་ཉེ་འགྲམ་གྱི་དཔེ་སྒྲོམ་
ནང་གི་དུས་དེབ་རྣམས་ལ་མིག་ཤར་རྒྱག་དགོས། ཁྱེད་རང་ཧང་སང་དགོས་པ་ཞིག་ལ་ནམ་རྒྱུན་དྲ་ཐོག་ནས་མི་རྙེད་པའི་
འབྲེལ་ཡོད་ཀྱི་རྩོམ་ཡིག་མང་པོ་ཞིག་རྙེད་ཀྱི་ཡོད།
དཔེ་ཆའི་ཐོ་གཞུང་གི་ཤུལ་རྗེས་འདེད་པ།
རྒྱུ་ཆ་མང་ཆེ་བ་ཞིག་གིས་ཁྱེད་ལ་དཔེ་ཆའི་ཐོ་གཞུང་འཚོལ་སའི་ལམ་སྣེ་སྟོན་པ་ཡིན། བེད་སྤྱོད་ཅན་གྱི་དཔེ་དེབ་ཅིག་
རྙེད་པའི་སྐབས་སུ་དེའི་ཐོ་གཞུང་དང་ལུང་འདྲེན་རྩོམ་ཡིག་ལ་བལྟ་དགོས། དེའི་ཕྱོགས་སྟོན་རེའུ་མིག་ནང་དུ་འདྲེན་ཐེངས་
ཆེས་མང་བའི་རྩོམ་པ་པོ་འགོད་ཀྱི་ཡོད། (སྤྱིར་བཏང་། ལུང་འདྲེན་བྱས་པ་ཇི་ཙམ་མང་བ་དེ་ཙམ་གྱིས་རྩོམ་པ་པོ་དེ་གལ་
ཆེན་པོར་གྱུར་ཡོད།) དུས་དེབ་ནང་གི་རྩོམ་ཡིག་ཁག་ནི། ནམ་རྒྱུན་སྔོན་ཆད་ཀྱི་ཞིབ་འཇུག་ཁག་ལ་བསྐྱར་ཞིབ་བྱས་
པའི་སྒོ་ནས་འགོ་བརྩམས་ཡོད་ལ་ཚང་མ་ལུང་འདྲེན་བྱས་ཡོད། ཐོ་གཞུང་གི་རྗེས་འདེད་བྱས་ན་ཞིབ་འཇུག་གི་ཆེས་
དཀའ་ངལ་ཆེ་བའི་ཞིབ་འཇུག་ཁྱབ་ཁོངས་ནས་འགྲུལ་བཞུད་བྱེད་ཐུབ། གང་ཡིན་ཟེར་ན་རྒྱུ་ཆ་གཅིག་ནས་གཅིག་ལ་ཁྲིད་
པ་དང་། དེ་ནས་གཞན་ལ་ཁྲིད་པ་དང་དེ་ནས་ཀྱང་གཞན་ཞིག་ལ་ཁྲིད་པ་ཡིན།
ལུང་འདྲེན་གྱི་རེའུ་མིག་བེད་སྤྱོད་གཏོང་བ།
དྲ་ཐོག་གི་དཔྱད་གཞིའི་དཀར་ཆག་དང་རྒྱུ་ཆའི་གནས་བསྡུས་མང་པོས་ཁྱེད་ཀྱིས་ཤེས་ཟིན་པའི་ལུང་ཁུངས་ཀྱི་རྒྱུ་ཆ་
འཚོལ་དུ་འཇུག །ཐབས་ལམ་འདི་ལ་ལུང་འདྲེན་གྱི་རེའུ་མིག་ཏུ་འབོད་ཀྱི་ཡོད་ལ། དཔེ་ཆའི་ཐོ་གཞུང་གི་རྗེས་སུ་འདེད་པ་
ལྟར་མདུན་ཕྱོགས་དང་རྒྱབ་ཕྱོགས་གཉིས་ཀར་བཙལ་ཆོག །ལུང་འདྲེན་བྱས་ཚར་བའི་རྒྱུ་ཆ་སྟེ་རྒྱབ་ཕྱོགས་ཀྱི་ལུང་
འདྲེན་ཞིག་འཚོལ་རྒྱུའི་ཚབ་ལ། ལུང་འདྲེན་ངོ་སྤྲོད་བྱེད་པ་སྟེ་མདུན་ཕྱོགས་ཀྱི་ལུང་འདྲེན་འཚོལ་དགོས་པ་ཡིན། རྒྱུ་ཆའི་
ཡོང་ཁུངས་ཤིག་ལ་ཡིད་རྟོན་བྱེད་རུང་བའི་ཚད་གཞི་ནི། རྒྱུ་ཆའི་ལུང་འདྲེན་དང་ལུང་འདྲེན་དེའི་ལུང་ཁུངས་གཉིས་ལ་
གཞིར་བཞག་ནས་བརྟག་རྒྱུ་དེ་ཡིན། ལུང་འདྲེན་བྱེད་རྒྱུ་ཅི་ཙམ་རྗེས་ལ་བཞག་ན་དེ་ཙམ་གྱིས་བསྔགས་འོས་ཤིང་ནུས་པ་
ལྡན་པའི་ཆ་རྐྱེན་ཏུ་གྱུར་པ་ཡིན།
འདི་འདྲའི་ཞིབ་འཇུག་བྱེད་པར་ཞིབ་འཇུག་མི་སྣས་དཔར་སྐྲུན་བྱས་ཟིན་པའི་དཔེ་དེབ་ཀྱི་ལུང་ཁུངས་ཀྱི་རེའུ་
མིག་ལ་བལྟ་དགོས་ཀྱི་ཡོད་ལ། བརྒྱུད་རིམ་དེར་ཆུ་ཚོད་ཁ་ཤས་སམ། ཡང་ན་ཉི་མ་ཁ་ཤས་ཀྱང་འགོར་སྲིད། འོན་ཀྱང་
དེང་སྐབས་དྲ་ཐོག་གི་དཀར་ཆག་དང་རྒྱུ་ཆའི་གནས་བསྡུས་ཀྱིས་དེ་དག་ལས་སླ་རུ་བཏང་ཡོད། དཔེ་ཆའི་ཐོ་གཞུང་གི་
རྗེས་ཤུལ་འདེད་པ་དང་། ལུང་འདྲེན་གྱི་རེའུ་མིག་གཅིག་རྗེས་གཉིས་མཐུད་དུ་བེད་སྤྱོད་བྱས་པ་ཡིན་ན་ཕུན་སུམ་ཚོགས་
པའི་རྒྱུ་ཆ་ཡི་དྲ་སྦྲེལ་བཙུགས་ནས་རང་གི་ཞིབ་འཇུག་ལ་རྒྱབ་སྐྱོར་ཐོབ་པ་བྱེད་ཐུབ།
༥་༣ དྲ་ཐོག་ནས་རྒྱུ་ཆ་གར་ཡོད་འཚོལ་ཞིབ་བྱེད་པ།
ཕལ་ཆེར་སྤྱི་པའི་དྲ་ཐོག་ནས་འཚོལ་ཞིབ་བྱེད་ཚུལ་ཤེས་ཀྱི་ཡོད་ངེས། གུ་གལ་(Google) འདྲ་མཚུངས་ཀྱི་སྤྱི་པའི་འཚོལ་
ཞིབ་མ་ལག་གི་འཚོལ་སྒམ་ནང་ཚིག་ཁ་ཤས་བསྟེག་པ་ཡིན་ན་སྦྲེལ་མཐུད་ཀྱི་ཤོག་ངོས་མང་པོ་(URL) གཅིག་གྱུར་རྒྱུ་ཆ་
གར་ཡོད་འཚོས་ཆས་ཀྱི་རྣམ་པའི་ཐོག་ནས་རྩིས་འཁོར་སོགས་ཀྱི་བརྙན་ཡོལ་ངོས་དུ་མངོན་ཡོང་། ང་ཚོས་ནམ་རྒྱུན་
ཐབས་ལམ་འདིའི་རིགས་བེད་སྤྱད་དེ་གློག་བརྙན་ག་དུས་སྟོན་པའི་དུས་ཚོད་དང་། ཟ་ཁང་ལ་བསྐྱར་ཞིབ། མ་རྐང་ཁྲོམ་
རའི་རིན་གོང་། གནས་ཚུལ་གསར་པའི་རིགས་སོགས་འཚོལ་གྱི་ཡོད། དེ་ནི་ང་ཚོའི་ནམ་རྒྱུན་གྱི་འཚོ་བའི་ཁྲོད་ཡོངས་
ཁྱབ་ཏུ་གྱུར་ཚར་བ་ཧ་ཅང་གསལ་པོ་རེད། ང་ཚོས་ལས་ཁུངས་ཤིག་གི་མིང་དེ་བྱ་ཚིག་ཅིག་ཏུ་བསྒྱུར་ཟིན་པ་སྟེ། དུས་
རྒྱུན་གྱི་ཤོད་སྟངས་ཤིག་ཏུ་གྱུར་ཡོད་པ་ནི། “གུ་གལ” (Google) འདི་དང་དེ་ཟེར་ནས་འཚོལ་ཞིབ་བྱེད།
དངོས་ཡོད་ཀྱི་ཉམས་མྱོང་དང་རྒྱུན་ལྡན་གྱི་ཞིབ་འཇུག་ཁྲོད་དྲ་རྒྱ་ནི་ཁྱབ་རྒྱ་ཆེན་པོ་དང་བློས་འགེལ་ཆོག་པ་
ཞིག་ཏུ་ཆ་འཇོག་བྱེད་ཀྱི་ཡོད་(དེ་བཀོལ་ནས་སྤྱོད་བདེའི་ཁ་པར་དང་། ཇིན་གྱོན་ཆས་ཀྱི་རིན་གོང་གཏན་འབེབས་བྱེད་ཀྱི་
ཡོད། འོ་ན་ཅིའི་ཕྱིར་ཁྱེད་ཀྱིས་གཙུག་ལག་གམ་ཆེད་ལས་ཞིབ་འཇུག་གི་རིན་ཐང་གཏན་འབེབས་མི་བྱེད་དམ།)ཟེར་ན་དེ་
ནི་ནོར་འཁྲུལ་ཆེན་པོ་ཞིག་རེད། བསྐྱར་དུ་ཞུ་དགོས་པ་ཞིག་ལ། དཔེ་མཛོད་ཁང་གི་དཀར་ཆག་དང་རྒྱུ་ཆའི་གནས་བསྡུས་
ཀྱི་མཛོད་ལ་བརྟེན་ནས་གནས་ཚུལ་རྒྱ་ཆེན་པོ་ཞིག་བེད་སྤྱོད་བྱེད་ཐུབ་པ་ཇི་བཞིན་དྲ་རྒྱ་བརྒྱུད་ནས་བྱེད་མི་ཐུབ་པ་དེ་
ཡིད་ལ་དྲན་དགོས། དྲ་རྒྱའི་བརྒྱུད་ལམ་ཞིབ་འཇུག་གི་ཆེད་བེད་སྤྱོད་གཏོང་དུས་ཁྱེད་རང་གུ་ཡངས་ཅན་གྱི་དོགས་འཆར་
རིང་ལུགས་པ་ཞིག་བྱེད་རྒྱུ་རྒྱུན་སྐྱོང་དགོས། ང་ཚོས་གུ་གལ་དང་འཚོལ་ཞིབ་མ་ལག་གཞན་བརྒྱུད་ནས་རྙེད་པའི་གནས་
ཚུལ་མང་ཆེ་བ་ནི་ཡིད་བརྟན་བྱས་ཆོག་མོད་ཡོད་ཚད་དེ་ལྟར་མིན། དཔེ་མཛོད་ཁང་གི་དཀར་ཆག་དང་རྒྱུ་ཆའི་གནས་
བསྡུས་ཁག་དང་བསྡུར་ན་དྲ་རྒྱ་ནི་རྩ་བའི་ཆ་ནས་ལྟ་རྟོག་བྱེད་མཁན་མེད། གྲངས་ལས་འདས་པའི་དྲ་ཚིག་ཁྱབ་བསྒྲགས་
བརྒྱུད་ནས་བསྐུར་བའི་རྒྱུ་ཆའི་རིགས་ལ་ཡིད་རྟོན་རང་བཞིན་གྱི་ཁག་ཐེག་བྱེད་ཐུབ་མཁན་མེད། མཇུག་མཐར་སེམས་ལ་
ངེས་དགོས་པ་ཞིག་ལ་རིན་མེད་འཚོལ་ཞིབ་མ་ལག་མཁོ་སྤྲོད་བྱེད་པའི་སྤྱི་གཉེར་ཁང་གིས་རྒྱུ་ཆའི་གནས་བསྡུས་རྣམས་
བེད་སྤྱད་དེ་དྲ་ཐོག་གི་བྱ་སྤྱོད་དང༌། ཚོང་དོན་ཁྱབ་བསྒྲགས་ལ་བརྟེན་ནས་དངུལ་བཟོ་བཞིན་ཡོད། དྲ་ཚིགས་ཀྱི་དོ་དམ་
པས་ཀྱང་རྒྱུན་དུ་ཁོ་ཚོའི་དྲ་ཚིགས་ལ་བཅོས་སྒྱུར་བྱས་ཏེ། འཚོལ་ཞིབ་མཇུག་འབྲས་ཀྱི་གྲངས་ཚད་ཇེ་མང་དང་། སྔར་
ལས་མངོན་གསལ་ཇེ་དོད་དུ་གཏོང་པར་འབད་ཀྱི་ཡོད། ལག་ལེན་འདི་དག་ནི་ཆེས་གནག་སེམས་དང་ལྡན་པ་ཞིག་ཡིན་
པའི་ངེས་པ་མེད།འོན་ཀྱང་བློ་ལ་ངེས་དགོས་པ་ཤིག་ལ་འཚོལ་ཞིབ་མ་ལག་སྤྱི་གཉེར་ཁང་དང་དྲ་ཚིགས་རྣམས་ལ་མཚོན་
ན་ཁྱེད་རང་དྲ་ཐོག་ནས་གང་དུ་འགྲོ་བ་དང་ཅི་ཞིག་ལ་བལྟས་མིན་ལ་བརྟེན་ནས་ཁེ་ཕན་ལེན་གྱི་ཡོད།
འོན་ཀྱང་ས་མཚམས་དེ་དག་བློ་ལ་བརྟན་པོར་བཅིང་ནས་དྲ་རྒྱ་བེད་སྤྱོད་བཏང་བ་ཡིན་ན་དེ་ནི་ཞིབ་འཇུག་གི་
ལས་འཆར་ལ་རིན་ཐང་ལྡན་པའི་གྲུབ་ཆ་ཞིག་ཏུ་འགྱུར་ངེས།
གཤམ་ལ་ང་ཚོས་ཞིབ་འཇུག་ཁྲོད་དྲ་རྒྱ་བེད་སྤྱོད་གཏོང་བའི་ཐད་ཐབས་ལམ་འགའ་ཤས་ཡོད་པ་ནི།
ང་ཚོས་བརྗོད་གཞི་གསར་པ་ཞིག་གཏན་ཁེལ་བྱེད་པའི་ཆེད། རིམ་པ་འདིར་སྦྱངས་པའམ་ཤེས་པ་ཐམས་ཅད་
འཕྲལ་སེལ་ལམ་གནས་སྐབས་ཙམ་ཡིན་པར་བརྩི་རྒྱུ།
ཕན་ནུས་ལྡན་པའི་གནད་ཚིག་འཚོལ་བའི་ཆེད་སྒྲིག་སྲོལ་དང་མཐུན་པའི་སྒོ་ནས་འཚོལ་ཞིབ་བྱེད་པ།
ལོ་དུས་སམ་དོན་དངོས་སྐོར་ང་ཚོར་དྲན་གསོ་གཏོང་བ་སྟེ། བསྐྱར་དུ་ཞུ་དགོས་པ་ཤིག་ལ་ཡིད་རྟོན་རུང་པའི་རྒྱུ་
ཆ་ལ་ཁུངས་གཏུགས་ནས་ཞིབ་བསྡུར་བྱེད་རྒྱུ་སེམས་ལ་འཛིན་རྒྱུ།
རང་ཉིད་ཀྱིས་འབྲེལ་བ་བྱེད་འདོད་པའི་རྒྱུ་ཆ་རྣམས་ཀྱི་རྩོམ་པ་པོ་གར་ཡོད་བརྩད་གཅོད་བྱེད་རྒྱུ། གཙུག་ལག་
སློབ་ཆེན་ཁག་གི་དྲ་ཚིགས་ཐོག་མཁས་དབང་དང་ཞིབ་འཇུག་མི་སྣ་མང་པོའི་ངོ་སྤྲོད་མདོར་བསྡུས་འཁོད་ཡོད།
“ལག་རྩེད་སྤོ་ལོ་རྩེད་རྭ་” ལྟ་བུའི་ཚོར་བ་སྟེ། རང་ཉིད་ཀྱིས་གང་ཞིག་འཚོལ་འདོད་པའི་གནས་ཚུལ་ཐོབ་པའི་
ཆེད་དུ་མཁས་དབང་གུ་གལ་(Googleschoolar)འཚོལ་ཞིབ་མ་ལག་བེད་སྤྱོད་གཏོང་དགོས།
ཡོངས་གྲགས་སུ་ཐོབ་པའི་གཙུག་ལག་སློབ་གླིང་གི་རྒྱུ་ཆ་“ཝེ་ཁེ་རིག་མཛོད་” དང་རིགས་གཅིག་རྐང་འཛིན་གྱི་ཆེད་དུ་
བཟོས་པའི་“ཝེ་ཁུ་ཊོ་རི་བའི་དྲ་ཚུགས་” ལྟ་བུ་ནི་རྒྱུན་པར་ཡིད་རྟོན་གང་འཚམས་བྱས་ཆོག །འོན་ཀྱང་ངེས་པར་དུ་དེ་
དག་ལ་དོགས་པ་དང་བཅས་བལྟ་དགོས། སྤྱིར་བཏང་བཤད་ན། དྲ་རྒྱ་ལ་བརྟེན་ནས་རྒྱུ་ཆ་ཕལ་བ་འཚོལ་མི་རུང་། གང་
ལགས་ཤེ་ན། རྒྱུ་ཆ་དེ་དག་ལ་ཡིད་རྟོན་ཐུབ་མིན་ནིགཙུག་ལག་སློབ་གླིང་དཔེ་སྐྲུན་མ་ལག་ཁྲོད་ཀྱི་སྔར་ཡོད་ཞིབ་བཤེར་
དང་། ལྷག་པར་དུ་ལས་རོགས་ནང་ཁུལ་གྱི་དཔྱད་བསྡུར་ལ་རག་ལས་ཡོད། འོན་ཀྱང་རང་དབང་ཐོག་དྲ་རྒྱ་ནི་གཞི་རྩའི་རྒྱུ་
ཆ་འཚོལ་ཆེད་བཀོལ་ཆོག །དཔེར་ན་གལ་ཏེ་ཁྱེད་ཀྱིས་སོབ་ཟློས་གར་(Soap opera) གྱི་གཏམ་རྒྱུད་ལ་ཞིབ་འཇུག་བྱེད་
དུས་རྒྱབ་སྐྱོར་མཁན་ཚོའི་རྣམ་འགྱུར་དང་སྒེར་གྱི་དྲ་ཐོག་ཟིན་བྲིས་ཁག་ནི་རྒྱུ་ཆ་གཙོ་བོར་བཀོལ་ཆོག་པ་ཡིན། (ང་ཚོས་
གཤམ་ནས་རྒྱུ་ཆའི་རིན་ཐང་གཏན་འབེབས་བྱེད་སྟངས་སྐོར་གླེང་སློང་བྱེད། )
རྩོམ་པ་པོའི་ཐོབ་ཐང་ལ་བརྩི་འཇོག་བྱ་དགོས། གུའུ་ཊན་སྦུར་སྒུ་ལས་འཆར་(Project Gutenberg)" དང་གུ་གལ་(g༠༠gle)
དཔེ་དེབ་ལྟ་བུའི་དྲ་ཚུགས་ཀྱིས་པར་དབང་མེད་པའི་དཔེ་དེབ་རྙིང་པ་རྣམས་བློས་འགེལ་ཆོག་པའི་དྲ་ཐོག་འདྲ་བཤུས་མཁོ་
འདོན་བྱེད་ཆོག་གི་ཡོད་པ་རེད། འོན་ཀྱང་ཉེ་ཆར་གྱི་རྩོམ་ཡིག་རྣམས་འགྲེམས་སྤེལ་(ཨ་རིར་མཚོན་ན་ཕྱི་ལོ་༡༩༢༣ དང་
དེའི་རྗེས་སུ་དཔར་སྐྲུན་བྱས་པ་རྣམས།) བྱས་པ་ཡིན་ན་ཕལ་ཆེར་རྩོམ་པ་པོའི་པར་དབང་ལ་བརྩི་མེད་བྱས་པར་འགྱུར་
སྲིད། གཟབ་ནན་ཅན་གྱི་ཀློག་པ་པོ་རྣམས་ལ་མཚོན་ན་ཆོག་མཆན་མེད་པར་ལུང་འདྲེན་བྱས་པའི་རིགས་ལ་དགའ་བོ་མི་
བྱེད། དེ་ལྟར་བྱས་ན་ཁྲིམས་དང་འགལ་བར་མ་ཟད། མ་དཔེ་ཁ་ཤས་ལུང་འདྲེན་སྐབས་མ་དག་པ་དེ་འདྲ་ཡོང་གི་ཡོད། དེ་
ནས་རྩོམ་པ་པོའི་ཆོག་མཆན་གསལ་པོ་མེད་བཞིན་དུ་འགྲེམས་སྤེལ་བྱས་པ་ཡིན་པས། གློག་དེབ་བེད་སྤྱོད་གཏོང་བ་ལས་
དཔེ་དེབ་བེད་སྤྱད་གཏོང་བ་ལེགས།
༥༌༤ རྒྱུ་ཆ་རྣམས་སྐབས་དོན་ལ་འབྲེལ་ཡོད་ཡིན་མིན་དང་ཁུངས་ལྡན་ཡིན་མིན་ལ་བརྟག་པ།
རྒྱུ་ཆ་འཚོལ་འགོ་རྩོམ་པའི་སྐབས་སུ་རང་ཉིད་ཀྱི་བེད་སྤྱོད་བྱེད་ཐུབ་པ་ལས་ཀྱང་མང་བའི་གནས་ཚུལ་རྙེད་ཀྱི་ཡོད། དེར་
བརྟེན་ངེས་པར་དུ་གང་མགྱོགས་སྒོས་དེ་དག་གི་སྤྱོད་སྒོ་ཆེ་ཆུང་ལ་བརྟག་དགོས། དེ་ལྟར་བྱེད་པར་གཞི་འཛིན་ས་གཉིས་
ཡོད་པ་ནི་འབྲེལ་ཡོད་རང་བཞིན་དང་ཡིད་རྟོན་རང་བཞིན་གཉིས་ཡིན།
༥་༤་༡ རྒྱུ་ཆའི་འབྲེལ་ཡོད་རང་བཞིན་ལ་བརྟག་པ།
གལ་ཏེ་རྒྱུ་ཆ་ནི་དཔེ་དེབ་ཅིག་ཡིན་ན་འདི་ལྟར་བྱེད་རོགས།
ཕྱོགས་སྟོན་རེའུ་མིག་རགས་ཙམ་ཀློག་ནས་གནད་ཚིག་འཚོལ་བ་དང་། དེ་ནས་གནད་ཚིག་དེ་དག་ཡོད་པའི་
ཤོག་ངོས་རྣམས་རགས་ཙམ་ཀློག་དགོས།
གནད་ཚིག་བེད་སྤྱོད་ཐེངས་མང་པོར་བཏང་བའི་ལེའུ་རྣམས་ཀྱི་ཐོག་མ་དང་མཐའ་མའི་ཡིག་འབེབ་ལ་རགས་ལྟ་བྱེད་དགོས།
ངོ་སྤྲོད་དང་། གླེང་བརྗོད། ལེའུ་ཁག་གི་བསྡོམས་ཚིག་བཅས་ལ་མིག་ཤར་རྒྱག་དགོས།
ལེའུ་མཐའ་མ་དང་ལྷག་པར་དུ་གོང་འོག་གི་ཤོག་ངོས་གསུམ་པའི་བར་མིག་ཤར་རྒྱག་དགོས།
གལ་ཏེ་རྒྱུ་ཆ་ནི་རྩོམ་ཡིག་ཕྱོགས་བསྒྲིགས་ལྟ་བུ་ཞིག་ཡིན་ན་རྩོམ་སྒྲིག་པའི་གཏམ་ལ་མིག་ཤར་རྒྱག་དགོས།
ཐོ་གཞུང་ཁག་གི་ནང་ཁྱེད་ཀྱི་བརྗོད་གཞི་དང་འབྲེལ་བ་ཡོད་པའི་ཁ་བྱང་རྣམས་ལ་ཞིབ་བཤེར་བྱེད་དགོས།
གལ་སྲིད་རྒྱུ་ཆ་ནི་གློག་དེབ་ཡིན་ན་ངེས་པར་གཤམ་གྱི་གོ་རིམ་ལྟར་སྒྲུབ་དགོས། འོན་ཀྱང་ཁྱེད་ཀྱིས་གློག་དེབ་ཁྱོན་
ཡོངས་ནས་གནད་ཚིག་འཚོལ་ཐུབ་པ་ཡིན།
གལ་ཏེ་རྒྱུ་ཆ་ནི་རྩོམ་ཡིག་ཅིག་ཡིན་ན་འདི་ལྟར་སྒྲུབ་རོགས།
དཔེ་ཀློག་གནད་བསྡུས་ཟུར་དུ་ཡོད་ན་དེ་ཀློག་དགོས།
གླེང་བརྗོད་དང་བསྡོམས་ཚིག་རགས་ཙམ་ཀློག་པའམ། ཡང་ན་ཁ་བྱང་གིས་གསལ་བཤད་བྱས་མེད་པ་ཡིན་ན་
ཐོག་མའི་ཡིག་འབེབ་དྲུག་བདུན་དང་མཐའ་མའི་ཡིག་འབེབ་བཞི་ལྔ་ཙམ་ཀློག་དགོས།
ས་བཅད་ཁག་གི་ཁ་བྱང་ཁག་ལ་མིག་ཤར་རྒྱག་པ་དང་། ས་བཅད་དེ་དག་གི་ཐོག་མཐའི་ཡིག་འབེབ་རྣམས་ལ་མིག་ཤར་རྒྱག་དགོས།
ཐོ་གཞུང་ཁག་གི་ནང་ཁྱེད་ཀྱི་བརྗོད་བྱ་དང་འབྲེལ་བ་ཡོད་པའི་ཁ་བྱང་རྣམས་ལ་ཞིབ་བཤེར་བྱེད་དགོས།
གལ་ཏེ་རྒྱུ་ཆ་ནི་དྲ་ཐོག་ཏུ་ཡོད་ན་འདི་ལྟར་སྒྲུབ་དགོས།
གལ་སྲིད་དཔར་སྐྲུན་བྱས་ཡོད་པའི་རྩོམ་ཡིག་ཅིག་ཡིན་ན་དུས་དེབ་རྩོམ་ཡིག་གི་གོ་རིམ་ལྟར་སྒྲུབ་དགོས་པར་
མ་ཟད། གནད་ཚིག་རྣམས་འཚོལ་དགོས།
“གླེང་བརྗོད” ་དང་། “བསྐྱར་ཞིབ།” “བསྡོམས་ཚིག་” ཟེར་བ་ལྟ་བུའི་ལེ་ཚན་ཁག་ལ་མིག་ཤར་རྒྱག་དགོས།
གལ་སྲིད་དེ་འདྲ་གཅིག་ཀྱང་མེད་ན་“ང་ཚོའི་སྐོར” ཟེར་བ་དང་དེ་མཚུངས་ཀྱི་དྲ་ཐག་ལ་མིག་ཤར་རྒྱག་དགོས།
གལ་སྲིད་དྲ་ཚིགས་དེ་ལ “དྲ་ཚིགས་ཀྱི་ས་ཁྲ་” “ཕྱོགས་སྟོན་” ལྟ་བུའི་དྲ་ཐག་ཡོད་ན་དེའི་ནང་གནད་ཚིག་
འཚོལ་བ་དང་། ཡང་ན་ངོས་སྦྱོར་བྱས་པའི་དྲ་ངོས་ཁག་ལ་མིག་ཤར་རྒྱག་དགོས།
གལ་སྲིད་དྲ་ཚུགས་དེ་ལ་“འཚོལ་ཞིབ་” བྱེད་ས་ཡོད་ན་དེའི་ནང་གནད་ཚིག་རྣམས་འཚོལ་དགོས།
འདི་ལྟ་བུའི་མྱུར་ཐབས་ཀྱིས་ཁྱེད་ལ་རྩོམ་འབྲི་དང་བསྐྱར་ཞིབ་བྱེད་པར་མཛུབ་སྟོན་བྱེད་ཐུབ། གལ་སྲིད་རྩོམ་
ཡིག་གོ་རིམ་ལྡན་པ་ཞིག་མ་སྒྲུབ་པ་ཡིན་ན་ཀློག་པ་པོ་རྣམས་ཀྱིས་མིག་ཤར་རྒྱག་དུས་རིགས་པའི་འཆར་ཟིན་མཐོང་རྒྱུ་
དང་རྩོམ་ཡིག་ནང་དུ་སྐྱོན་ཡོད་པ་མཐོང་གི་རེད། གནད་དོན་འདིའི་སྐོར་ང་ཚོས་ས་བཅད་བཅུ་གཉིས་དང་བཅུ་གསུམ་ནང་བགྲོ་གླེང་བྱས་ཆོག།
༥་༤་༢ རྒྱུ་ཆའི་ཡིད་རྟོན་རང་བཞིན་ལ་བརྟག་པ།
རྒྱུ་ཆ་ཞིག་མ་བཀླགས་པར་དུ་དེ་ལ་བརྡར་ཤ་གཅོད་མི་ཐུབ། འོན་ཀྱང་དེའི་ཡིད་རྟོན་རང་བཞིན་ལ་རྟགས་མཚན་ཁ་ཤས་ཡོད།
༡། རྒྱུ་ཆ་དེ་ནི་མཚན་སྙན་ལེགས་པའི་དཔེ་སྐྲུན་ཁང་ཞིག་གིས་དཔར་སྐྲུན་རེད་དམ་དྲ་ཐོག་ན་འགྲེམས་སྤེལ་བྱས་པ་རེད།
གཙུག་ལག་སློབ་ཆེན་གྱི་དཔེ་སྐྲུན་ཁང་མང་ཆེ་བ་དང་། ལྷག་པར་དུ་ཆེ་མཐོང་ཡོད་པའི་གཙུག་ལག་སློབ་ཆེན་དེ་འདྲ་ཡིན་
ན་ཡིད་རྟོན་བྱས་ཆོག་པ་ཡིན། གཙུག་ལག་སློབ་ཆེན་ལ་འབྲེལ་བ་མེད་པའི་ཚོང་གཉེར་བྱེད་པའི་དཔེ་སྐྲུན་ཁང་གི་ཁྱབ་
ཁོངས་ཁ་ཤས་ལ་ཡིད་རྟོན་བྱས་ཆོག་པའི་ཆ་ཡོད། དཔེར་ན་རྩོམ་རིག་སྐོར་ལ་“ནོར་ཊོན་” ལྟ་བུ། ཚན་རིག་སྐོར་ལ་“ཨེ་
སྦེལེ་ཁུ་སུ་” ཁྲིམས་ལུགས་སྐོར་ལ་“ཝེ་སུ་ཊི་” ལྟ་བུ་རེད།°རྩོམ་པ་པོར་འབུམ་རམས་མཁས་པའི་མཚན་གནས་ཡོད་
མཁན་གྱིས་བྲིས་པ་ཡིན་ན་ཡང་། ཚོང་ལས་ཁྱབ་བསྒྲགས་ཀྱི་དེབ། དཔེར་ན་སེམས་ཚོར་སློང་པའི་ལྟ་གྲུབ་དང་འབྲེལ་
བའི་རིགས་ལ་དོགས་ཟོན་བྱེད་དགོས། ལྷག་པར་དུ་སྤྱི་ཚོགས་ཁྲོད་ཀྱི་རྩོད་རྙོག་ཅན་གྱི་བརྗོད་གཞི་རྣམས་རྒྱུ་ཆར་སྤྱོད་
རྒྱུར་དམིགས་བསལ་གཟབ་གཟབ་བྱེད་དགོས། དཔེར་ན་རྩ་བའི་ཕྲ་ཕུང་དང༌། མེ་མདའ་བཀག་སྡོམ། གོ་ལའི་ཚ་དྲོད་
སོགས་ཡིན། དཔེ་དེབ་དང་རྩོམ་ཡིག་མང་པོ་ཞིག་ནི་མི་སྒེར་དང་ཚོགས་པ་ཁག་གི་རང་ཉིད་ཀྱི་ལྟ་གྲུབ་གཞིར་བཞག་ནས་
དཔར་སྐྲུན་བྱས་པ་ཡིན། དཔེ་མཛོད་ཁང་མང་ཆེ་བའི་ཁྱབ་ཁོངས་སུ་དཔེ་དེབ་འདི་དག་གི་རིགས་ཡོད་ཀྱང་། དེ་དག་ལ་
ཡིད་རྟོན་བྱེད་ཆོག་གི་རེད་བསམ་ནས་ཚོད་དཔག་མི་རུང་།
༢། དཔེ་དེབ་དང་རྩོམ་ཡིག་རྣམས་ལ་ཆེད་ལས་གཅིག་པའི་བསྐྱར་ཞིབ་བྱས་ཡོད་དམ།
སྐད་གྲགས་ཆེ་བའི་དཔེ་སྐྲུན་ཁང་དང་དུས་དེབ་ཁང་གིས་དཔེ་ཆའམ་རྩོམ་ཡིག་དཔེ་སྐྲུན་མ་བྱས་སྔོན་ལ་ཆེད་ལས་གཅིག་
པའི་མཁས་པ་ཚོར་བསྐྱར་ཞིབ་བྱེད་དུ་འཇུག་གི་ཡོད། འདི་ལ་ཆེད་ལས་གཅིག་པའི་བསྐྱར་ཞིབ་ཟེར། གཙུག་ལག་སློབ་
ཆེན་གྱི་དཔེ་སྐྲུན་ཁང་གིས་དཔར་སྐྲུན་བྱས་པའི་དཔྱད་རྩོམ་ཕྱོགས་བསྒྲིགས་ནི། དུས་རྒྱུན་ལས་རོགས་ནང་ཁུལ་གྱི་
བསྐྱར་ཞིབ་བརྒྱུད་མི་དགོས། སྐབས་འགར་དེ་དག་ནི་རྩོམ་སྒྲིག་པ་གཅིག་གམ་རྩོམ་སྒྲིག་པ་རྣམས་ཀྱིས་བསྐྱར་ཞིབ་བྱེད།
ཚོང་ལས་དུས་དེབ་རྣམས་ལ་ཆེད་ལས་གཅིག་པ་ནང་ཁུལ་གྱི་བསྐྱར་ཞིབ་བྱེད་པ་ཤིན་ཏུ་ཉུང་། གལ་ཏེ་དཔར་སྐྲུན་བྱས་
པའི་དཔེ་དེབ་ཅིག་ལ་ཆེད་ལས་གཅིག་པ་ནང་ཁུལ་གྱི་བསྐྱར་ཞིབ་བྱས་རིགས་ལ་ངེས་པར་དུ་དོགས་ཟོན་བྱ་དགོས།
༣། རྩོམ་པ་པོ་དེ་སྙན་གྲགས་ཅན་གྱི་མཁས་པ་ཞིག་ཡིན་ནམ།
གལ་སྲིད་ཁྱེད་ནི་ཁྱབ་ཁོངས་དེར་གསར་ཞུགས་པ་ཞིག་ཡིན་ན་འདི་ལ་ལན་འདེབས་དཀའ། དཔེ་དེབ་མང་ཆེ་བའི་ནང་
རྩོམ་པ་པོའི་ཤེས་ཚད་དམ་ལག་འཁྱེར་ལུང་འདྲེན་ནམ་ངོ་སྤྲོད་བྱས་ཡོད། འཚོལ་ཞིབ་མ་ལག་གིས་གནས་ཚུལ་དེ་ལས་
མང་བ་རྙེད་ཐུབ། སྙན་གྲགས་ཅན་གྱི་མཁས་པ་མང་ཆེ་བར་ཡིད་རྟོན་བྱས་ཆོག །འོན་ཀྱང་ཁོང་ཚོའི་བརྗོད་གཞི་ནི་སྤྱི་
ཚོགས་ཁྲོད་ཀྱི་རྩོད་རྙོག་ཅན་ཡིན་མིན་ལ་བལྟ་དགོས། དཔེར་ན་མེ་མདའ་བཀག་སྡོམ། ཕྲུ་གུ་སྐྱེ་འགོག་ལྟ་བུ་ཡིན་ན་
གཟབ་གཟབ་བྱེད་དགོས། སྙན་གྲགས་ཅན་གྱི་མཁས་དབང་ཡིན་ན་ཡང་སྟ་རེ་བརྡར་དགོས་པའི་དུས་ཀྱང་ཡོད་
ཆོག །ལྷག་པར་དུ་ཁོང་ཚོའི་ཞིབ་འཇུག་ལ་དམིགས་བསལ་གྱི་ཁེ་ཕན་ཚོགས་པས་རྒྱུ་དངོས་ཀྱི་རྒྱབ་སྐྱོར་བྱེད་ཀྱི་ཡོད་པ་
ལྟ་བུ་རེད། དྲ་ཐོག་ནས་རྩོམ་པ་པོ་གང་རུང་ཞིག་ལ་བལྟ་དུས། དེའི་ནང་དུ་ཁོ་ཚོས་བརྩམས་ཆོས་ལ་རྒྱབ་སྐྱོར་བྱེད་མཁན་
གྱི་གང་ཟག་སྒེར་དང་ཚོགས་པ་ཁག་མཐོང་ཐུབ།
༤། གལ་ཏེ་རྒྱུ་ཆ་དེ་དྲ་ཐོག་ནས་ཐོབ་ཀྱི་ཡོད་ན་དེ་ལ་སྙན་གྲགས་ཡོད་པའི་ཚོགས་སྡེ་ཞིག་ནས་འགྲོ་སོང་གཏོང་བ
འགན་ལེན་བྱེད་ཀྱི་འདུག་གམ།
ཚོགས་སྡེ་ལ་ཡིད་རྟོན་བྱེད་པ་ལྟར་ཚོགས་སྡེ་དེ་ནས་འགྲོ་སོང་གཏོང་བའམ་འགན་ལེན་བྱེད་པའི་དྲ་ཚིགས་ལ་ཡིད་རྟོན་
བྱས་ཆོག །ནམ་རྒྱུན་སྙན་གྲགས་ཅན་གྱི་ཚོགས་སྡེ་ནས་འགན་ལེན་པ་དང་འཛིན་སྐྱོང་བྱེད་པའི་དྲ་ཚིགས་ལ་ཡིད་རྟོན་
བྱས་ཆོག །གལ་སྲིད་དྲ་ཚིགས་དུས་ལྟར་ཁ་སྐོང་བྱེད་ཀྱི་མེད་ན་དེ་ལ་འགན་ལེན་པའི་ཚོགས་སྡེ་ཡིས་མུ་མཐུད་ནས་མོས་
མཐུན་དང་རྒྱབ་སྐྱོར་མེད་པར་སྐྱུར་འཇོག་བྱས་པ་ཡིན་སྲིད། མི་སྒེར་ནས་རྒྱབ་སྐྱོར་བྱས་པའི་དྲ་ཚིགས་ཁ་ཤས་ལ་ཡིད་
རྟོན་བྱས་ཆོག་མོད་མང་ཆེ་བ་ནི་དེ་ལྟར་མིན། དྲ་ཐོག་ནས་རོགས་སྐྱོར་བྱེད་མཁན་ནམ་སྦྱིན་བདག་གི་མིང་བཙལ་ནས་དེ་
དང་འབྲེལ་ཡོད་སྐོར་ལ་རྒྱུས་ལོན་བྱ་དགོས།
༥། རྒྱུ་ཆ་དར་ཁྱབ་ཅན་ནམ་དཔེ་གསར་ཅན་རེད་དམ།
ངེས་པར་དུ་རྒྱུ་ཆ་གསར་ཤོས་བེད་སྤྱོད་གཏོང་དགོས། དཔེ་གསར་ཡིན་ན་ཁྱབ་ཁོངས་ལ་རག་ལས་པ་རེད། རྩིས་འཁོར་
གྱི་ཚན་རིག་སྐོར་ཡིན་ན་དེའི་སྐོར་གྱི་དུས་དེབ་ནི་ཟླ་བ་གཅིག་གི་ནང་ཚུད་ལ་ཡང་རྙིང་པར་འགྱུར་སྲིད། (དུས་ཚོད་ལས་
བརྒལ་བ།) སྤྱི་ཚོགས་ཚན་རིག་སྐོར་ཡིན་ན་ལོ་བཅུའི་དུས་ཡུན་ནི་ཕལ་ཆེར་ཚད་ལས་བརྒལ་བ་ལྟ་བུ་རེད། མིའི་སྒྱུ་རྩལ་
རིག་གནས་སྐོར་གྱི་དཔེ་དེབ་ལ་ཚེ་ཐག་རིང་པོ་ཡོད་པ་དཔེར་ན་ཡི་གེའི་(བརྡ་སྤྲོད) གཞུང་ལུགས་དང་། བཟོ་རིག་ལག་
རྩལ་གྱི་བསྐྱར་ཞིབ་ལྟ་བུ་ཡིན་ན་ནི་མི་ལོ་བཅུ་ཕྲག་མང་པོ་དང་། ཐ་ན་དུས་རབས་མང་པོའི་རིང་འབྲེལ་ཡོད་རང་བཞིན་དུ་
རྒྱུན་གནས་བྱེད་ཐུབ། སྤྱིར་བཏང་ཞིབ་འཇུག་མི་སྣ་གཞན་དག་གིས་དང་ལེན་བྱས་པའི་ལངས་ཕྱོགས་གཙོ་བོའམ། ཡང་
ན་གཞུང་ལུགས་རྣམས་ནི་དེ་ལ་ལན་འདེབས་དང་དཔྱད་ཞིབ་བྱས་པ་རྣམས་ལས་ཀྱང་དར་ཁྱབ་ཆེ་བར་གནས་ཀྱི་ཡོད།
སློབ་དེབ་མང་ཆེ་བ་ནི་དཔེ་གསར་མིན་པར་ཆ་བཞག །གལ་ཏེ་རྒྱུ་ཆ་ཞིག་དར་ཁྱབ་ཅན་ནམ་དཔེ་གསར་ཅན་ཡིན་མིན་ལ་
ཐེ་ཚོམ་ཡོད་ན་ཁྱབ་ཁོངས་དེའི་ནང་གི་མིང་གྲགས་ཅན་གྱི་ཞིབ་འཇུག་མི་སྣའི་ལག་ལེན་ཁྲོད་ནས་བསླབ་བྱ་ལེན་དགོས།
བརྩམས་ཆོས་དེའི་ནང་ལུང་འདྲེན་བྱས་པའི་ཉེ་རབས་ཀྱི་དཔེ་དེབ་དེ་དག་གི་དཔར་སྐྲུན་དུས་ཚོད་ལ་བལྟ་དགོས། ལག་
ལེན་ཡག་པོ་ཞིག་ནི་ཁྱེད་ཀྱིས་བརྩམས་ཆོས་རྙིང་པའི་ནང་གི་རྙིང་པ་ལུང་འདྲེན་དུ་བཀོལ་ཆོག །སྐྱོན་མི་ཡོང་བའི་ཆེད་དུ་
་ཆོས་རྙིང་པའི་ནང་གི་རྙིང་ཤོས་དེ་བེད་སྤྱོད་མ་བཏང་ན་ལེགས། རྨང་གཞིའི་རྩོམ་ཡིག་དཔེར་ན་བརྩམས་སྒྲུང་
དང་། ཟློས་གར། འཕྲིན་ཡིག་སོགས་ཆེས་གསར་པ་མིན་ཀྱང་དེ་ལྟ་བུའི་ཚད་ལྡན་དཔར་མ་འཚོལ་དགོས། ངེས་པར་དུ་
ཕལ་བ་དང་རྒྱུ་ཆ་རིམ་པ་གསུམ་པ་གསར་ཤོས་དཔྱད་གཞིར་འཛིན་དགོས། ནམ་རྒྱུན་ཞིབ་འཇུག་མི་སྣ་ཚོར་རང་ཉིད་ཀྱི་
ལྟ་ཚུལ་ལ་འགྱུར་བ་ཐེབས་ཀྱི་ཡོད། ཐ་ན་འདོན་ཐེངས་སྔོན་མར་རང་ཉིད་ཀྱིས་ཁས་བླངས་པ་རྣམས་རྗེས་མའི་ནང་ཁས་
མི་ལེན་པ་དེ་འདྲ་ཡོང་གི་ཡོད།
༦། གལ་ཏེ་རྒྱུ་ཆ་ནི་དཔེ་དེབ་ཅིག་ཡིན་ན་དེ་ལ་མཆན་འགྲེལ་དང་དཔེ་ཆའི་ཐོ་གཞུང་ཡོད་དམ།
གལ་ཏེ་མེད་ན་དོགས་སློང་བྱེད་དགོས། རྒྱུ་མཚན་ནི་ཁྱེད་ལ་རྒྱུ་ཆ་དེའི་སྒྲུབ་བྱེད་ཀྱི་ལུང་ཁུངས་གང་ཡིན་མིན་འདེད་ས་མེད།
༧། གལ་ཏེ་རྒྱུ་ཆ་ནི་དྲ་ཚིགས་ཤིག་ཡིན་ན་དཔེ་ཆའི་ཐོ་གཞུང་གི་རྒྱུ་ཆའི་གནས་བསྡུས་ནང་དུ་འདུས་ཡོད་དམ།
གལ་ཏེ་དྲ་ཚིགས་ལ་རོགས་དངུལ་གཏོང་མཁན་དང་འཛིན་སྐྱོང་བྱེད་མཁན་སུ་ཡིན་མ་ཤེས་ན་རྩོམ་པ་པོ་སུ་ཞིག་གིས་
རྩོམ་ཡིག་ག་རེ་བྲིས་པ་དང་། ག་དུས་སྤེལ་བ། ག་དུས་ཁ་སྐོང་བྱས་པ་སོགས་མི་ཤེས་པས་དྲ་ཚིགས་དེ་ལ་ཡིད་རྟོན་རང་
བཞིན་གྱི་བརྡར་ཤ་གཅོད་མི་ཐུབ།
༨། གལ་ཏེ་རྒྱུ་ཆ་ནི་དྲ་ཚིགས་ཤིག་ཡིན་ན་དེས་བདེན་རྫུན་དབྱེ་འབྱེད་ཀྱི་སྒོ་ནས་བརྗོད་གཞི་ཐག་གཅོད་བྱེད་དམ།
ཀློག་པ་པོ་རྣམས་ཀྱིས་ངར་ཤུགས་ཀྱི་སྒོ་ནས་ཞུ་རྩོད་བདེན་བདར་དང༌། ངོས་ལེན་མི་བྱེད་མཁན་ལ་སྐྱོན་འདོགས་བྱེད་
པ། བསམ་ཡུལ་ལས་འདས་པའི་ཁས་ལེན་བྱེད་པ། དམའ་འབེབས་ཀྱི་ཐ་སྙད་སྤྱོད་པ། ཡང་ན་དག་ཆ་དང་གཅོད་
མཚམས། བརྡ་སྤྲོད་ནོར་འཁྲུལ་ཅན་གྱི་དྲ་ཚིགས་ལ་ཡིད་ཆེས་བྱེད་མི་སྲིད།
གཤམ་གསལ་གྱི་ཚད་འཛིན་ཆ་རྐྱེན་རྣམས་ནི་མཐོ་རིམ་སློབ་མར་མཚོན་ན་དམིགས་བསལ་གལ་ཆེ་བ་ཡིན།
༩། གལ་ཏེ་རྒྱུ་ཆ་ནི་དཔེ་དེབ་ཞིག་ཡིན་ན་དེ་ལ་བསྐྱར་ཞིབ་ལེགས་པོ་བྱས་ཡོད་དམ།
ཁྱབ་ཁོངས་མང་པོ་ཞིག་ཏུ་བསྐྱར་ཞིབ་བྱས་ཟིན་པའི་དཔེ་ཆའི་ཐོ་གཞུང་ཡོད་ཅིང་། ཐོ་གཞུང་དེ་དག་གི་ནང་དུ་ཁྱེད་ལ་མི་
གཞན་པས་རྒྱུ་ཆ་ཞིག་ལ་བརྟག་དཔྱད་ཇི་ལྟར་བྱེད་དགོས་མིན་གསལ་ཡོད། (ང་ཚོའི་“ལྷན་ཐབས་སྟེ། དཔེ་ཆའི་ཐོ་གཞུང་
དཔེ་རིས་ཀྱི་རྒྱུ་ཆ་” ཞེས་པར་བལྟ་དགོས)
༡༠། རྒྱུ་ཆ་དེ་མི་གཞན་གྱིས་ལུང་འདྲེན་ཐེངས་མང་བྱས་ཡོད་དམ།
མི་གཞན་གྱིས་ལུང་འདྲེན་ཐེངས་ག་ཚོད་བྱས་ཡོད་མེད་ལ་བལྟས་ནས་རྒྱུ་ཆ་དེར་ཤུགས་རྐྱེན་ག་ཚོད་ཡོད་མེད་ཚོད་
དཔག་རགས་ཙམ་བྱེད་ཐུབ། ལུང་འདྲེན་རེའུ་མིག་གིས་ལས་དོན་འདི་སླ་བོ་བཟོས་ཡོད། གལ་ཏེ་མཁས་པ་གཞན་གྱིས་
ཡང་ནས་ཡང་དུ་ལུང་འདྲེན་བྱེད་པའི་རྒྱུ་ཆ་ཞིག་རྙེད་ན་ཁྱབ་ཁོངས་དེའི་ནང་གི་ཆེད་ལས་པ་ཚོས་དེ་ལ་ཡིད་རྟོན་ཆོག་པ་
དང་དོན་སྙིང་ལྡན་པ་ཞིག་ཏུ་ངོས་འཛིན་བྱེད་ཀྱི་ཡོད་པར་ཚོད་དཔག་བྱས་ཆོག །རྒྱུ་ཆ་དེའི་རིགས་ལ་“ཤུགས་རྐྱེན་གྱི་
ནུས་པ་ལྡན་" ཟེར་བརྗོད་ཀྱི་ཡོད། རྒྱུ་ཆ་འདི་དག་ལ་དོ་སྣང་བྱེད་དགོས་པར་མ་ཟད། དེ་དག་བཀོལ་སྤྱོད་བྱས་ཏེ་ཞིབ་
འཇུག་ཁྱབ་ཁོངས་ལ་རྒྱུས་ལོན་བྱེད་དགོས།
ཤུགས་རྐྱེན་ལྡན་པ་དེ་ཡིས་རྒྱུ་ཆའི་ཡིད་རྟོན་རང་བཞིན་ལ་ཁག་ཐེག་ཡོད་པ་མཚོན་གྱི་མེད། བསྐྱར་ཞིབ་མཁན་
གྱིས་སྐབས་འགར་སྙན་གྲགས་ལྡན་པའི་དཔེ་སྐྲུན་ཁང་ལ་སྒྲུབ་བྱེད་ཀྱི་བརྗོད་གཞི་ཞན་པའམ་རྒྱུ་ཆའི་གནས་བསྡུས་ཉུང་
བའི་རྩོམ་ཡིག་སྤེལ་དགོས་པའི་གྲོས་འགོ་འདོན་གྱི་ཡོད། དེའི་རྒྱུ་མཚན་ནི་དེའི་སྒྲུབ་བྱེད་ཀྱི་ཕྱོགས་གཞན་དག་ཧ་ཅང་
གལ་ཆེན་ཡིན་པས་གོ་སྐབས་ཤོར་དུ་འཇུག་མི་རུང་བར་བརྗོད་ཀྱི་ཡོད་ལ་ང་ཚོ་ཚང་མས་དེ་ལྟར་བྱེད་མྱོང་ཡོད། དེར་
བརྟེན་སྙན་ཞུ་འདི་ནི་སྙན་གྲགས་ལྡན་པའི་ཞིབ་འཇུག་མི་སྣ་ཞིག་གིས་བརྩམས་པ་རེད་ཟེར་བ་དང་། སྙན་གྲགས་ལྡན་པའི་
དཔེ་སྐྲུན་ཁང་ཞིག་གིས་སྤེལ་བ་རེད་བརྗོད་དེ་མཐའ་དཔྱོད་མ་བྱས་པར་ཀློག་ཆོག་པར་འདོད་མི་རུང་།
སུ་ལ་ཡིད་ཆེས་བྱེད་ཐུབ་བམ།
བརྩི་མཐོང་ཧ་ཅང་ཆེ་བའི་《ཨ་རིའི་གསོ་རིག་ལྷན་ཚོགས་ཀྱི་དུས་དེབ་》 ཀྱིས་ཚོགས་ཆུང་ཞིག་དམིགས་འཛུགས་བྱས་
ཏེ། མཚན་སྙན་ལེགས་པའི་དུས་དེབ་ཐོག་སྤེལ་བའི་རྩོམ་ཡིག་ཁག་ལ་བསྐྱར་ཞིབ་བྱས་ནས་ཡིད་རྟོན་སླེབས་ཐུབ་ཐབས་
བྱེད་ཀྱི་ཡོད། རྩོམ་ཡིག་དེ་དག་ལ་ཁྱབ་ཁོངས་དེའི་ནང་གི་ཆེད་ལས་མཁས་པས་ངོས་ལེན་ནམ་ཆོག་མཆན་ཐོབ་ཡོད།
འོན་ཀྱང་བསྐྱར་ཞིབ་གནང་མཁན་ཚོས་རྩོམ་ཡིག་ནང་གི་“རྣམ་གྲངས་རིག་པ་དང་། ཐབས་ཚུལ་རིམ་པ་ལ་ནོར་འཁྲུལ་
ཤོར་བ་འཆར་ཅན་རེད་ཅེས། ("ཆེད་ལས་གཅིག་པ་ནང་ཁུལ་གྱི་བསྐྱར་ཞིབ་དེ་ཚན་རིག་དང་མི་མཐུན་པར་སྒྲུབ་ཡོད་པ་"ནེའུ་ཡོག་དུས་བབ་ཐོག་༢༠༠༢ལོའི་
ཟླ་༦ ཚེས་༡༡ ཉིན་གྱི་ཤོག་ངོས་Ds)ཞེས་འཁོད་ཡོད། འདི་ལྟ་བུའི་ཐེར་འདོན་གྱི་གནས་ཚུལ་ཁྲོད་མི་ཁ་ཤས་ཀྱིས་ཚན་རིག་པས་
སྤེལ་བའི་གནས་ཚུལ་ཁས་ལེན་བྱེད་ཀྱི་མེད། གལ་ཏེ་ཚན་རིག་སྐོར་གྱི་རྩོམ་ཡིག་ལ་བསྐྱར་ཞིབ་བྱེད་མཁན་རྣམས་ཀྱིས་
རྒྱུ་ཆའི་གནས་བསྡུས་ལ་ཁག་ཐེག་བྱེད་མ་ཐུབ་ཡིན་ན་མི་དཀྱུས་མ་ཞིག་ནས་ག་རེ་བྱེད་ཐུབ་བམ། ང་ཚོ་ཚང་མས་བསྒྲུབ་
དགོས་པ་ལྟར་ཁྱེད་ཀྱིས་བྱེད་དགོས་པའི་ལག་ལེན་ཡག་ཤོས་ཤིག་ནི། མཐའ་དཔྱོད་བྱས་པའམ་སྐྱོན་བརྗོད་རང་བཞིན་
གྱིས་དཔེ་ཀློག་བྱེད་རྒྱུ་དང་། རྒྱུ་ཆའི་གནས་བསྡུས་སམ་གནས་ཚུལ་སྙན་སེང་ཞུ་བའི་སྐབས་སུ། འཁྲུལ་བ་མེད་པ་དང་
ཞིབ་ཚགས་པོ་གང་ཡོང་ཡོང་བྱེད་དགོས། ང་ཚོས་དྲི་བ་འདིའི་སྐོར་ས་བཅད་བརྒྱད་པའི་ནང་དུ་གླེང་ཆོག །
ནོར་འཁྲུལ་ནི་མི་ལེགས་པ་ཞིག་རེད། འོན་ཀྱང་གཞུང་དྲང་མིན་པ་ནི་ནོར་འཁྲུལ་ཤོར་བ་ལས་ཀྱང་མི་ལེགས་པ་
ཞིག་རེད། སྐུ་ཞབས་སྦུ་ཐི་ཡི་སློབ་མ་ཞིག་ལ་དབྱར་ཀའི་གུང་གསེང་སྐབས་སྨན་བཟོ་གྲྭ་ཞིག་གིས་ལས་ཀ་སྤྲད་པ་དང་།
སྐབས་དེར་ཁོ་ལ་སྨན་པ་རྣམས་ཀྱིས་ལན་བཏབ་པའི་དྲི་རྩད་རེའུ་མིག་གི་ཡིག་ཆའི་ཕུང་གསོག་ཀློག་བཅུག་ནས། བཟོ་གྲྭ་
དེའི་ཐོན་རྫས་ལ་མོས་མཐུན་གྱི་རྒྱབ་སྐྱོར་བྱེད་པའི་ཡིག་ཆ་བཅུ་ནས་དགུ་རྙེད་པའི་བར་དུ་ཡིག་ཆ་གཞན་ཚང་མ་གཙབ་
ཧྲུལ་གཏོང་བཅུག་པ་དང༌། གནས་ཚུལ་རྫུན་མ་དེ་བེད་སྤྱད་ནས་ཐོན་རྫས་ལ་ནུས་པ་ཡོད་པའི་“སྒྲུབ་བྱེད” དུ་བེད་སྤྱོད་
བཏང་བ་རེད། སློབ་མ་དེ་ཞེན་པ་ལོག་ནས་ཐེ་ཚོམ་སྤུ་ཙམ་མེད་པར་ལས་ཁུར་དགོངས་ཞུ་བྱས་པར། ཁོའི་ཚབ་ཏུ་ཀུན་
སྤྱོད་ཀྱི་ཚད་གཞི་ཅུང་དམའ་བའི་མི་ཞིག་ཡར་བཅུག་ཡོད་པར་ཐེ་ཚོམ་མེད་པ་རེད།
༥་༥ སྔོན་དབག་ལས་བརྒལ་པའི་རྒྱུ་ཆ་འཚོལ་བ།
འཛིན་གྲྭའི་ནང་གི་དཔྱད་རྩོམ་ཆེད་དུ་ཕལ་ཆེར་རང་གི་ཁྱབ་ཁོངས་ནང་གི་སྤྱིར་བཏང་གི་རྒྱུ་ཆ་ཤིག་ལུང་ཁུངས་སུ་བེད་
སྤྱོད་གཏོང་སྲིད། འོན་ཀྱང་གལ་སྲིད་ཁྱེད་ཀྱིས་མཐོ་རིམ་གྱི་ལས་འཆར་སྒྲུབ་ཀྱི་ཡོད་པ་སྟེ། དཔེར་ན་རབ་འབྱམས་པའི་
ཉམས་ཞིབ་ཆེད་རྩོམ་དང་། འབུམ་རམས་པའི་དཔྱད་རྩོམ་ཞིག་འབྲི་བ་ཡིན་ན་ཁྱབ་ཁོངས་དེ་ལས་བརྒལ་ནས་འཚོལ་
དགོས། དཔེར་ན་ལས་འཆར་ནི་དུས་རབས་བཅུ་དྲུག་པའི་དུས་མཇུག་ཏུ་ཨིན་ཇིའི་སོ་ནམ་ཞིང་ལས་ལ་འཕོ་འགྱུར་བྱུང་
བའི་དཔལ་འབྱོར་གྱི་ཤུགས་རྐྱེན་སྐོར་ཡིན་ན་གྲོང་གསེབ་ཀྱི་མི་སྣ་དང་འབྲེལ་བ་ཡོད་པའི་ཨེ་ལེ་ཛི་སྦེ་ཐན་ཟློས་གར་གྱི་
སྐོར་ཀློག་པ་དང་། སོ་ནམ་འཚོ་བའི་སྐོར་གྱི་ཤིང་པར་ལ་བལྟ་བ། ཆོས་ལུགས་མི་སྣ་ཚོས་གྲོང་གསེབ་པའི་སྤྱི་ཚོགས་ཀྱི་
བྱ་སྤྱོད་སྐོར་ལ་འགྲེལ་བརྗོད་གང་ཞིག་གནང་བ་བཅས་ནས་འཚོལ་ཆོག །དེ་ལས་ལྡོག་སྟེ་ལོན་ཌོན་གྱི་རྒྱུན་ལྡན་འཚོ་
བའི་མཐོང་ཚོར་མཚོན་ཚུལ་ལ་ཞིབ་འཇུག་བྱེད་ཀྱི་ཡོད་ན་སྐབས་དེའི་དཔལ་འབྱོར་ལོ་རྒྱུས་ཀྱི་དུས་ཚོད་དང་ས་གནས་ལ་
ཞིབ་འཇུག་བྱེད་ཆོག །སོ་སོའི་གནད་དོན་དང་འབྲེལ་བ་ཡོད་པའི་ཚད་གཞི་ལས་བརྒལ་བའི་དཔྱད་གཞིའི་ཡིག་རིགས་ལ་
རྟོག་ཞིབ་བྱེད་སྐབས། རང་ཉིད་ཀྱི་དབྱེ་ཞིབ་ཕུན་སུམ་ཇེ་ཚོགས་སུ་བཏང་བ་ཙམ་དུ་མ་ཟད། རང་གི་བློ་གྲོས་ཀྱི་དཔྱད་
གཞིའི་ཁྱབ་ཁོངས་དང་རྒྱུ་ཆའི་གནས་བསྡུས་སྣ་ཚོགས་ཕྱོགས་བསྡུས་བྱེད་པའི་ནུས་པ་ཕུན་སུམ་ཇེ་ཚོགས་སུ་བཏང་བ་
རེད། འདི་ནི་ཤེས་འདོད་བྱེད་པའི་བསམ་བློའི་འཇོན་ཐང་གལ་ཆེན་པོ་ཞིག་རེད། རང་གི་བརྗོད་གཞི་དང་འབྲེལ་ཧ་ཅང་ཟབ་
པོའི་དཔེ་ཐོའི་ནང་མ་འཁོད་པའི་རྩོམ་ཡིག་སྣང་མེད་ལ་མ་གཏོང་། གལ་སྲིད་མི་གཞན་གྱིས་སྣང་མེད་དུ་བཞག་པའི་རྒྱུ་ཆ་
ཤིག་རྙེད་ན་ཁྱེད་ལ་གསར་གཏོད་རང་བཞིན་གྱི་མཚན་སྙན་ཐོབ་ཀྱི་རེད།
ཁོ་ཚོའི་གོམ་པ་སྔོན་ལ་ཤོར་བ་ཡིན་ན།
གལ་ཏེ་རྒྱུ་ཆ་ཞིག་རྙེད་པ་དེ་ཡིས་ཁྱེད་ལ་ཡོད་པའི་གནད་དོན་དེ་ལ་དྲི་བ་གཏོང་བ་དང་ལན་འདེབས་པ་ལྟ་བུར་མཐོང་ན་
དངངས་སྐྲག་མ་སྐྱེས། ཨེ་ལ་མོའི་གཏམ་རྒྱུད་ལ་དཔེ་བླངས་ནས་ཆབ་སྲིད་ལ་ཞབས་འདེགས་ཞུ་བའི་ལོ་རྒྱུས་བརྗོད་
ཆོག །སྐབས་དེར་ཕལ་ཆེར་ང་རང་ཚར་སོང༌། གསར་པ་གང་ཡང་བཤད་རྒྱུ་མི་འདུག་བསམ་པ་ཡོང་སྲིད། (ཝེ་ལེམ་
སིས་མཆོག་གིས་འབུམ་རམས་པའི་དཔྱད་རྩོམ་འབྲི་སྐབས་དང་། ཁོ་ལེམ་སྦྲུ་མཆོག་གིས་དཔེ་དེབ་དཔར་སྐྲུན་མ་བྱས་
སྔོན་ལ་གནས་ཚུལ་དེ་རིགས་ལ་འཕྲད་ཡོད།) གཅིག་བྱས་ན་ཁྱེད་རང་བདེན་སྲིད། འོན་ཀྱང་ཕལ་ཆེར་ཡིན་གྱི་མ་རེད།
གལ་སྲིད་རྒྱུ་ཆ་ཡིས་དྲི་བ་དེ་ཉིད་ལ་ལན་འདེབས་ཐུབ་ཀྱི་ཡོད་ན་ངེས་པར་དུ་དྲི་བ་གསར་པ་ཞིག་བཟོ་དགོས། རྒྱུ་ཆ་དེ་
ཡིས་བཏང་ཡོད་པའི་དྲི་བ་ཕལ་ཆེར་རང་ཉིད་ཀྱིས་ཐོག་མར་ཞེད་སྣང་བྱས་པ་ལྟར་སོ་སོའི་དྲི་བ་དང་ཐག་ཉེ་པོ་མེད་ན་ཁྱེད་
ཀྱིས་རྒྱུ་ཆ་དེ་ཇེ་ལེགས་སུ་གཏོང་ཐུབ་སྲིད། གལ་ཏེ་རྩོམ་པ་པོས་དོན་དག་ཆ་ཚང་ཡང་དག་པ་ཞིག་བྲིས་མེད་ན་ཁྱེད་ལ་
རང་ཉིད་ཀྱི་དྲི་བར་བཟོ་ལྟ་གཏོད་པར་སྤྱང་གྲུང་དང་མི་ལྡན་པའི་གྲོགས་པོ་ཞིག་རྙེད་པ་ཡིན།
༥་༦ ཞིབ་འཇུག་གོང་འཕེལ་ཆེད་མི་སྣ་རྒྱུ་ཆར་བཀོལ་བ།
དུས་རབས་ཉེར་གཅིག་པའི་ཞིབ་འཇུག་ལ་བསམ་ཡུལ་ལས་འདས་པའི་གནས་ཚུལ་ཞིག་བྱུང་ཡོད་པ་ནི། འཕྲུལ་རིག་
ལག་རྩལ་གསར་པར་བརྟེན་ནས་ང་ཚོར་སྔར་བྱུང་མ་མྱོང་བའི་སྟབས་བདེ་ཞིང་ཕུན་སུམ་ཚོགས་པའི་རྒྱུ་ཆ་ཐོབ་ཏུ་བཅུག་
པར་མ་ཟད། ཞིབ་འཇུག་ཀྱང་སྔར་བས་ལྷག་པའི་ཐུན་མོང་མ་ཡིན་པ་ཅན་ལ་དམིགས་པ་བྱུང་ཡོད། དེ་བས་རང་གི་ལས་
འཆར་སྒྲུབ་པའི་སྐབས་སུ་མི་སྣའི་མཐུན་རྐྱེན་བརྗེད་མི་རུང་།
མངོན་གསལ་དོད་ཤོས་ཤིག་ནི་མི་སྣ་རྒྱུ་ཆའི་གནས་བསྡུས་སུ་བསྡུ་རུབ་བྱས་པ་རྣམས་གཞི་རྩའི་རྒྱུ་ཆར་བེད་
སྤྱད་གཏོང་བ་དང་། དོ་སྣང་བྱེད་པ། བསམ་ཤོག་ལེན་པ། བཅར་འདྲི་བཅས་བྱེད་ཀྱི་ཡོད། མི་སྣ་རྒྱུ་ཆའི་གནས་བསྡུས་སུ་
བསྡུ་རུབ་བྱས་པ་རྣམས་གཞི་རྩའི་རྒྱུ་ཆར་བེད་སྤྱད་གཏོང་སྐབས་རིག་པ་གྲུང་པོ་བྱེད་དགོས། ས་གནས་ཀྱི་ཚོང་ལས་པ་
དང་། སྲིད་གཞུང་ངམ་སྤྱི་དམངས་ཀྱི་ཚོགས་སྡེའི་མི་སྣ་རྣམས་སྣང་མེད་དུ་འཇོག་མི་རུང་། དཔེར་ན་ཁྱེད་རང་སྡོད་སའི་
གྲོང་སྡེའི་ནང་རིགས་རྒྱུད་དབྱེ་འབྱེད་ཀྱི་གནས་སྟངས་མེད་པར་བཟོ་བའི་སྐོར་ལ་ཞིབ་འཇུག་བྱ་རྒྱུ་ཡིན་ན། ཕལ་ཆེར་ཁྱེད་
རང་ཡིག་ཆའི་ཁྱབ་ཁོངས་ལས་བརྒལ་ཏེ་ས་གནས་དེའི་སློབ་ཁུལ་དུ་མི་ཞིག་ལ་སྔོན་ཆད་ཀྱི་གནས་ཚུལ་སྐོར་ཤེས་མཁན་
ཡོད་མེད་འདྲི་རྩད་བྱེད་དགོས། རྙོག་འཛིང་རང་བཞིན་གྱི་བཅར་འདྲིའི་སྐོར་ལ་ང་ཚོས་འདིར་འགྲེལ་བཤད་རྒྱག་མི་ཐུབ།
(བཅའ་འདྲིའི་བརྒྱུད་རིམ་ལ་ལམ་སྟོན་མང་པོ་ཡོད།) འོན་ཀྱང་ཡིད་ལ་འཛིན་དགོས་པ་ཞིག་ལ་ཁྱེད་ཀྱིས་གང་ཞིག་ཤེས་
འདོད་པ་གཏན་འཁེལ་བྱུང་ན་ཁྱེད་ལ་གང་ཞིག་དགོས་པ་དེ་འགྲུབ་པར་ཕན་ཐོགས་ཆེ་བ་ཡོད། གནད་དོན་རབ་དང་རིམ་
པར་དམིགས་ཏེ་བཅར་འདྲིའི་དྲི་བ་སྒྲིག་མི་དགོས། དོན་དངོས་ཐོག་གལ་སྲིད་དེ་ལྟར་བྱས་པ་ཡིན་ན་བཅར་འདྲི་དང་ལེན་
བྱེད་མཁན་རྣམས་ལ་ཁ་གྲགས་རྒྱུ་མེད་པ་ཡང་བཟོ་སྲིད་པས་དེ་ནི་བསམ་ཚུལ་ལེགས་པོ་ཞིག་མིན། གྲ་སྒྲིག་ཡག་པོ་བྱས་
ན་བཅར་འདྲི་བྱེད་ས་ལ་དམིགས་ཡུལ་མེད་པའི་དོགས་འདྲི་མི་བྱེད། རྟག་པར་དཔེ་དེབ་ཁྲོད་ནས་ཅིག་བརྗེད་པ་ཡིན་ན་
ཡང་བསྐྱར་ཀློག་ཆོག་མོད། ཐོག་མ་ནས་རང་ཉིད་ལ་མཁོ་བའི་དངོས་པོ་ཐོབ་རྒྱུའི་ཆེད་གྲ་སྒྲིག་ཡག་པོ་མ་བྱུང་བའི་རྐྱེན་
གྱིས་རྟག་པར་མི་གཞན་གྱི་སར་བཅར་ན་མི་འགྲིག །དེ་བཞིན་མི་གཞན་དང་འབྲེལ་བ་ཡོད་པའི་ཞིབ་འཇུག་གཙོ་བོར་བྱེད་
སྐབས་ངེས་པར་དུ་ཀུན་སྤྱོད་ཀྱི་ཚད་གཞི་དམ་སྲུང་བྱེད་དགོས། (ས་བཅད་འདིའི་མཇུག་གི་མྱུར་ལམ་ལ་གཟིགས་གནང་ཡོད་པ་ཞུ།)
མི་མང་ནི་ཁྱེད་རང་རྒྱུ་ཆ་ཕལ་བའི་ཕྱོགས་སུ་ཁྲིད་མཁན་ནམ། ཡང་ན་ཁོ་ཚོ་རྒྱུ་ཆ་ཕལ་བར་འགྱུར་གྱི་ཡོད། ང་
ཚོས་གོང་དུ་གླེང་ཟིན་པ་ལྟར། བརྗོད་གཞི་གཅིག་གི་རྒྱུ་ཆ་ཕལ་བ་ནི་མཁས་པའི་“བརྗོད་གཞི་” ཡིས་“བགྲོ་གླེང་” གི་ཚབ་
བྱེད་པ་ཡིན། དེ་ནི་དཔེ་ཞིག་རེད།(གཟུགས་རྒྱན།) འོན་ཀྱང་ཁྱེད་ཀྱིས་ཞིབ་འཇུག་ཐོག་ལ་བགྲོ་གླེང་བྱས་ཆོག་ལ་བྱེད་
ཀྱང་དགོས་ངེས་རེད། ལྷག་པར་དུ་རིགས་གཅིག་རྐང་འཛིན་སྟེ་རང་ཉིད་(དཔྱད་གཞིའི་ཡིག་ཆ་ལ་) འབྲེལ་མཐུད་གནང་
མཁན་གྱི་དཔེ་མཛོད་དོ་དམ་པའི་མཉམ་དུ་བགྲོ་གླེང་བྱེད་རྒྱུའི་སྐུལ་མ་བཏང་ཡོད། དཔེ་མཛོད་ཁང་གི་དོ་དམ་མི་སྣ་ནི།
ཞིབ་འཇུག་བརྒྱུད་རིམ་ཁྲོད་ཀྱི་ཆེད་ལས་པ་དེ་ཡིན། ཁྱེད་ཀྱིས་ཀྱང་ཐད་ཀར་ཆེད་མཁས་པ་རྣམས་དང་ལྷན་དུ་རང་ཉིད་ཀྱི་
བརྗོད་གཞིའི་སྐོར་བགྲོ་གླེང་བྱས་ནས་ཁེ་ཕན་ཐོབ་ཐུབ། ཁོ་ཚོར་ཁྱབ་ཁོངས་ནང་གི་དོགས་འདྲི་ཁག་གི་གལ་ཆེའི་རང་
བཞིན་སྐོར་དང་། ཁྱེད་ཀྱི་ལས་འཆར་སྐོར། བསྐྱར་ཞིབ་བྱ་རྒྱུ་ལྷག་ཡོད་པའི་དཔྱད་རྩོམ་སྐོར་བཅས་ལ་བསམ་ཚུལ་གང་
ཞིག་ཡོད་མེད་སྐད་ཆ་འདྲི་དགོས། རང་ཉིད་ཀྱིས་ལྟ་ཀློག་བྱེད་རྒྱུའི་རྒྱུ་ཆ་རྣམས་མཚམས་སྦྱོར་བྱེད་རོགས་ཞེས་འདྲི་
དགོས། འདི་ལྟ་བུའི་མི་སྒེར་གྱི་སློབ་སྟོན་ནི་གསར་ཞུགས་ཞིབ་འཇུག་མི་སྣ་ཞིག་ལ་མཚོན་ན་རིན་ཐང་བྲལ་བ་ཞིག་དང་།
ཆེད་ལས་མཁས་པ་མང་པོས་ཁྱེད་དང་གླེང་མོལ་བྱེད་འདོད་ཧ་ཅང་ཆེན་པོ་བྱེད་ཀྱི་རེད། (མ་མཐར་ཡང་གློག་འཕྲིན་ནས་
ཡིག་འབྲེལ་བྱེད་ཀྱི་རེད།)
ང་ཚོ་ཚང་མས་འདི་ལྟར་འདྲི་རྩད་བཏང་ནས་རང་ཉིད་ཀྱི་ཞིབ་འཇུག་ལ་གྲུབ་འབྲས་ཀྱང་ཧ་ཅང་ཆེན་པོ་བླངས་
ཡོད་པར་མ་ཟད། ང་ཚོ་ཚང་མས་དེ་དག་ལ་ཕར་ལན་འདེབས་པ་དང་། ང་ཚོར་ཚུར་འབྲེལ་གཏུག་བྱེད་མཁན་རྣམས་ལ་
རོགས་རམ་བྱས་པ་རེད། ང་ཚོའི་ཁྲོད་ཀྱི་མིང་གྲགས་ཅན་གྱི་མཁས་དབང་ཞིག་གིས་སློབ་ཆེན་ལོ་རིམ་དང་པོའི་སློབ་མ་
སྐོར་ཞིག་ལ་ཁོའི་ཞིབ་འཇུག་གི་བརྒྱུད་རིམ་བཤད་པར་གདན་འདྲེན་བྱས་པ་དང༌། ཁོང་གིས་གསུང་བཤད་གནང་སྐབས་
་ཞིབ་འཇུག་གི་བརྒྱུད་རིམ་ངོ་མ་ཞིག་མེད། ངས་སྤྱང་གྲུང་ལྡན་པའི་གྲོགས་པོ་ཚོར་ངས་གང་ཞིག་ཀློག་དགོས་མིན་
སྐད་ཆ་དྲིས་པ་ཡིན། ” ཞེས་གསུངས་པ་རེད། མཁས་པ་ཁོང་གིས་ཀུ་རེ་རྩེད་བཞིན་ཡོད་མོད། ང་ཚོ་ཚང་མས་སྡུག་ཤོས་
ལ་ཡང་སྦྱང་གྲུང་ཅན་གྱི་གྲོགས་པོར་བརྟེན་པ་ཡིན་ན་མ་མཐར་ཡང་ང་ཚོར་འགོ་བརྩམ་འཇུག་གི་རེད།
མྱུར་ཐབས། མི་སྣ་རྒྱུ་ཆའི་གནས་བསྡུས་ལ་བེད་སྤྱོད་སྐབས་ཀྱི་ཀུན་སྤྱོད།
ཉེ་བའི་ལོ་འགའི་རིང་མི་སྣ་ཞིབ་འཇུག་གི་ཆེད་བེད་སྤྱོད་བཏང་བ་ཡིན་ན་བསམ་བཞིན་དུ་མ་བྱས་ཀྱང་ཁོ་ཚོར་གནོད་འཚེ་
ཕོག་སྲིད་པ་དང༌། དེ་ཡང་ཁོང་ཚོའི་གཟུགས་པོར་གནོད་འཚེ་ཕོག་པ་མ་ཟད།ངོ་ཚ་ཁ་སྐྱེངས་བཟོ་བ་དང༌། སྒེར་གྱི་གསང་
རྒྱར་བརྩི་མེད་གཏོང་སྲིད་པ་སོགས་ཀྱི་སྐོར་ལ་གོ་རྟོགས་ཇེ་ཆེར་འགྲོ་བཞིན་ཡོད།
དེར་བརྟེན་ད་ལྟ་མཐོ་རིམ་སློབ་གླིང་ངམ་གཙུག་ལག་སློབ་ཆེན་གྱི་སློབ་མ་ཡིན་ནའང་འདྲ། ཡང་ན་ཆེད་ལས་ཞིབ་
འཇུག་བྱེད་མཁན་གྱི་ཞིབ་འཇུག་ལས་འཆར་ཁྲོད་མི་སྣ་ལ་ཐད་ཀར་དང་ཐད་ཀར་མ་ཡིན་པའི་འབྲེལ་བ་ཡོད་མེད་སྐོར་ལ་
ཞིབ་བཤེར་བྱེད་པའི་སྡེ་ཚན་རེ་ཡོད། སྡེ་ཚན་དེ་དག་གི་མིང་མི་འདྲ་བ་མང་པོ་ཡོད་པ་ནི། མི་སྣ་བརྗོད་གཞི་ཚོགས་ཆུང་།
སློབ་གཉེར་ཁང་གི་བསྐྱར་ཞིབ་ཚོགས་ཆུང་། ཞིབ་འཇུག་ཀུན་སྤྱོད་ཚོགས་ཆུང་སོགས་ཡིན། འོན་ཀྱང་དེ་དག་ཚང་མའི་
དམིགས་ཡུལ་ནི་ཞིབ་འཇུག་པ་ཚོས་སྒྲིག་ལམ་བརྩི་སྲུང་བྱེད་པར་འགན་ལེན་བྱེད་རྒྱུ་དེ་ཡིན། སྨན་ལ་བདག་གཅེས་བྱེད་
པ་ནི་གནོད་འཚེ་མི་སླེབས་པའི་ཆེད་དུ་ཡིན་པ་ལྟར། གལ་ཏེ་མི་སྣར་བཅར་འདྲི་བྱེད་པ་དང་བསམ་ཤོག་ལེན་པ། དོ་སྣང་
བྱེད་པ་སོགས་ཐབས་ལམ་གང་ཞིག་བརྒྱུད་ནས་ཞིབ་འཇུག་གི་རྒྱུ་ཆར་བེད་སྤྱོད་གཏོང་གི་ཡོད་ན་ཚོགས་ཆུང་ལ་གོ་སྡུར་
རམ་སློབ་སྟོན་ཞུ་དགོས། (རིམ་པ་དེ་དག་བརྒྱུད་དགོས་པ།) ཨ་ལོང་དེ་རྣམས་ཀྱི་ནང་མཆོང་ལྡིང་བྱེད་དགོས་པ་འདི་ནི་
སྲིད་དབང་སྒེར་གཅོད་རིང་ལུགས་པར་ལས་ཀ་བྱེད་བཅུག་པ་ལྟ་བུར་སྣང་མོད། གལ་སྲིད་དེ་ལྟར་མ་སྒྲུབ་པ་ཡིན་ན་ཁྱེད་
ལ་རོགས་རམ་བྱས་མྱོང་པའི་མི་རྣམས་ལ་གནོད་འཚེ་ཕོག་སྲིད་པར་མ་ཟད། ཐ་ན་རང་ཉིད་ཀྱི་སློབ་གཉེར་ཁང་ལ་གནོད་
སྐྱོན་འབྱུང་སྲིད།
ས་བཅད་དྲུག་པ། རྒྱུ་ཆར་འཇུག་པ།
ཞིབ་འཇུག་ཡིད་བརྟན་འཕེར་བ་ཞིག་ཡོང་བའི་ཆེད་དུ་ངེས་པར་དུ་རྒྱུ་ཆ་རྣམས་དྲང་བདེན་དང་ཡང་དག་པའི་སྒོ་ནས་
བེད་སྤྱོད་གཏོང་དགོས། ས་བཅད་འདིའི་ནང་། ང་ཚོས་རྒྱུ་ཆ་བེད་སྤྱོད་ཡག་པོ་དང་ཟིན་བྲིས་འགོད་སྟངས་སྐོར་ལ་འགྲེལ་
བཤད་རྒྱབ་ཡོད་པ་དང་། དེ་ལ་བརྟེན་ནས་ཀློག་པ་པོ་རྣམས་ཀྱིས་རང་ཉིད་ཀྱི་རྒྱུ་ཆ་ལ་བསྟེན་པའམ་མཐའ་དཔྱོད་བྱས་
པར་ཡིད་ཆེས་སླེབས་ཐུབ།
ས་བཅད་འདིའི་ནང་དུ་ང་ཚོས་ཁྱེད་ལ་གང་འདྲ་བྱས་ནས་རྒྱུ་ཆ་བེད་སྤྱོད་གཏོང་དགོས་པ་དང་། ལྷག་པར་དུ་རྒྱུ་ཆ་ཕལ་བ་
ཇི་ལྟར་བེད་སྤྱོད་གཏོང་ཚུལ་བསྟན་ཡོད། ང་ཚོས་འདི་གཙོ་བོར་འཛིན་དགོས་པའི་རྒྱུ་མཚན་ནི་ཧ་ཅང་ལས་སླ་སྟེ། བརྗོད་
གཞི་འདིའི་ཐོག་ང་ཚོས་ཕན་ཐོགས་ཡོད་པ་དང་སྤྱིར་བཏང་གི་སློབ་སྟོན་འབུལ་ཐུབ། ཞིབ་འཇུག་པ་ཚོས་རྒྱུ་ཆ་(གནས་
བསྡུས) འཚོལ་ཞིབ་དང་གསར་བཟོ་བྱེད་པ། རྒྱུ་ཆ་གང་ཞིག་བདེན་དཔང་སུ་མཐོང་སུ་འཇུག་པའི་ཐབས་ལམ་ནི་ཁྱབ་
ཁོངས་ཀྱི་དབང་གིས་མ་འདྲ་མང་པོ་ཞིག་ཡོད།ལོ་རྒྱུས་མཁས་པ་དང་རྩོམ་རིག་མཐའ་དཔྱོད་པས་ནམ་རྒྱུན་གཞི་རྩའི་རྒྱུ་
ཆ་འགྲེལ་བཤད་བརྒྱབ་ནས་ཁོ་ཚོས་བདེན་དཔང་བེད་སྤྱོད་གཏོང་བའི་ལམ་ཁ་བཟོ་བ་ཡིན། ཞིབ་འཇུག་མི་སྣ་གཞན་དག་
གིས་གཞི་རྩའི་རྒྱུ་ཆ་གཏན་ནས་བཀོལ་སྤྱོད་མི་བྱེད་པ་ཡང་ཡོད་ལ་དེ་ནི་ཁོང་ཚོའི་ཁྱབ་ཁོངས་ལ་རག་ལས། ཁོ་ཚོས་ཚོད་
ལྟ་ཁང་ཞིག་གི་ནང་དུ་སའི་སྤུས་ཚད་ལ་དབྱེ་ཞིབ་བྱེད་པའམ་བསམ་ཤོག་བསྡུ་བ། ཡང་ན་རྩིས་འཁོར་མ་དཔེ་གསར་
གཏོད་བྱེད་པ་ལྟ་བུ་རེད། འོན་ཀྱང་ཁྱབ་ཁོངས་ཚང་མར་རང་ཉིད་ཀྱི་རྒྱུ་ཆ་ཕལ་བ་ཡོད་པ་དང་། སྐབས་འགར་དེའི་ཚད་
ལྡན་བསྟན་བཅོས་ཞེས་བརྗོད། ཡིག་ཆ་དེ་ནི་ཁྱབ་ཁོངས་ནང་ཁུལ་གྱི་གླེང་མོལ་ཡིན་ལ། ཁྱབ་ཁོངས་ཡོད་ཚད་ཀྱི་ཞིབ་
འཇུག་མི་སྣ་ཚང་མ་དེ་ལྟར་རྒྱུ་ཆར་འཇུག་བཞིན་ཡོད།
རྒྱུ་ཆ་ཕལ་བ་ཇི་ལྟར་སྤྱོད་རྒྱུ་ནི་རང་ཉིད་ལས་འཆར་གྱི་གནས་སྐབས་གང་ཞིག་ཏུ་སླེབས་ཡོད་མེད་ལ་རག་
ལས། ཉམས་མྱོང་ལྡན་པའི་ཞིབ་འཇུག་མི་སྣས་ནམ་རྒྱུན་རྒྱུ་ཆ་ཕལ་བའི་རིགས་ཡང་ཡང་བཀླགས་ཏེ། ཁོ་ཚོའི་ཁྱབ་
ཁོངས་ནས་རྗེས་ལུས་མ་ཐེབས་པ་བྱེད་ཀྱི་ཡོད། དེར་བརྟེན་ཁོ་ཚོས་དྲི་བ་དང་གནད་དོན་ཞིག་སེམས་ལ་བཟུང་ནས་ལས་
འཆར་ཞིག་འགོ་འཛུགས་བྱེད། ཁྱེད་ལ་བརྗོད་གཞི་དེ་གསར་པ་ཞིག་ཡིན་པའམ། ཡང་ན་ད་དུང་བརྗོད་གཞི་གཅིག་ལས་
མེད་པ་ཡིན་ན་གནད་དོན་ཞིག་འཚོལ་བའི་ཆེད་རྒྱུ་ཆ་ཧ་ཅང་མང་པོ་ཞིག་ཀློག་དགོས་པ་དང་། གནད་དོན་དེ་ཇི་ལྟར་སེལ་
བའི་ཐབས་ལམ་ཆེད་དུ་དེ་ལས་ཀྱང་མང་བའི་ལྟ་ཀློག་བྱེད་དགོས།
ས་བཅད་འདིའི་ནང་དུ་ང་ཚོས་ཇི་ལྟར་བྱས་ནས་ཉམས་མྱོང་ལྡན་པའི་ཞིབ་འཇུག་མི་སྣ་དང་འདྲ་བར་རྒྱུ་ཆ་ཕལ་བ་ཀློག་
ཚུལ་གླེང་ཡོད། རང་ཉིད་ཀྱི་སྒྲུབ་བྱེད་ཆེད་བེད་སྤྱོད་བཏང་ཆོག་པའི་རྒྱུ་ཆ་ཙམ་མ་ཡིན་པར། དེ་བས་གལ་ཆེ་བ་ཞིག་ནི་དྲི་
བ་དང་། གནད་དོན། སྒྲུབ་བྱེད་བཅས་ཀྱིས་རང་ཉིད་ཀྱི་བསམ་བློ་སྐུལ་མ་ཐེབས་ཆེད་ཡིན།
༦་༡ དཔྱད་གཞིའི་ཐོ་གཞུང་དང་འབྲེལ་བའི་གནས་ཚུལ་ཆ་ཚང་ཐོ་འགོད་བྱེད་པ།
ཐོག་མར་སྒྲུབ་དགོས་པ་ཁག་ནི། རྒྱུ་ཆ་ཞིག་ཀློག་རིན་ཡོད་པར་གཏན་ཁེལ་བྱུང་སྐབས། དཔྱད་གཞིའི་ཐོ་གཞུང་གི་གནས་
ཚུལ་ཚང་མ་ཟིན་ཐོར་འགོད་དགོས། གཞན་གང་ཡང་མ་བྱས་སྔོན་ལ་འདི་སྒྲུབ་དགོས། དེ་ལ་དུས་ཚོད་ཏོག་ཙམ་ལས་
འགོར་གྱི་མེད་པ་དང་། ཁྱེད་ཀྱི་མི་ཚེའི་བྱ་བཞག་ཁྲོད་གོམས་གཤིས་འདི་ཕན་ཐོགས་ཧ་ཅང་ཆེ་བ་ཞིག་ཡིན་པ་ང་ཚོས་
ཁས་ལེན་བྱས་ཆོག།
དཔྱད་གཞིའི་ཐོ་གཞུང་གི་གནས་ཚུལ་རྣམས་ཁྱེད་ཀྱི་རྒྱུ་ཆར་དགོས་དོན་ནི། ཁྱེད་ཀྱིས་བཀླགས་ཟིན་པ་དག་
ཕྱིར་དྲན་བྱེད་དུ་འཇུག་པའི་ཆེད་ཙམ་མ་ཡིན་པར། རང་ཉིད་ཀྱིས་རྩོམ་ཡིག་འབྲི་དུས་སོ་སོའི་རྒྱུ་ཆ་ལ་བརྩི་མཐོང་སླེབས་
ཆེད་ཡིན། རང་ཉིད་ཀྱི་ཟིན་བྲིས་ནང་དུ་དཔྱད་གཞིའི་ཐོ་གཞུང་ནང་ཡོད་པའི་ལོ་དུས་ཀྱི་འགྲོ་ལུགས་རྣམས་རང་ཉིད་ཀྱི་
འདོད་མོས་ལྟར་བྲིས་ཆོག་ཀྱང་ཟིན་ཐོ་ཆ་ཚང་བ་ཞིག་འགོད་པ་དང་། རྒྱུ་ཆ་ལུང་འདྲེན་བྱེད་པའི་སྐབས་སུ་ལུང་འདྲེན་བྱེད་
སྟངས་ཁྱེད་ཀྱི་ཁྱབ་ཁོངས་ཀྱི་འགྲོ་ལུགས་གང་ཡིན་པ་དེ་བརྩི་སྲུང་བྱེད་དགོས། (ས་བཅད་༡༤་༥ ལ་ལྟོས།)
དཔར་སྐྲུན་བྱས་པའི་དཔེ་དེབ་ཡིན་ན་འདི་ལྟར་ཐོ་འགོད་པ།
རྩོམ་པ་པོ། (རྣམས)
དཔེ་དེབ་ཀྱི་མིང་། (ཕལ་མིང་ཚུད་དགོས)
རྩོམ་སྒྲིག་པ་དང་ལོ་ཙཱ་བ། (རྣམས)
པར་ཐེངས།
པོད་གྲངས།
དཔར་སྐྲུན་ཁང་། (ས་གནས་གཅིག་ལས་མང་བ་ཡོད་ན་དང་པོ་དེ་འགོད་དགོས།)
དཔར་འགྲེམས་བྱེད་མཁན།
དཔར་སྐྲུན་དུས་ཚོད།
རྩོམ་ཡིག་གི་ཤོག་གྲངས་དང་ཁུངས་གཏུགས་སའི་ལེའུ་གང་ཡིན་པ།
དཔེ་མཛོད་ཁང་གི་འདོན་སྤྱོད་རྟགས། (ཡོད་ན།)
རྒྱལ་སྤྱིའི་ཚད་ལྡན་དཔེ་རྟགས་བཅས་དགོས།
གློག་དེབ་ཡིན་ན་དཔེ་དེབ་ཇི་བཞིན་ཚང་མ་ཐོ་འགོད་བྱེད་དགོས་པའི་མ་ཚད།
གཅིག་གྱུར་རྒྱུ་ཆ་ངོས་འཛིན་མཉེན་ཆས། (URL)
གྲངས་མཛོད་ཀྱི་མིང་། (ཡོད་ན)
གསོག་ལེན་ནམ་བེད་སྤྱད་དུས་ཚོད།
གློག་དེབ་ཀྱི་བཟོ་དབྱིབས་སམ་ཆ་ཚད་བཅས་དགོས།
དུས་དེབ་ཀྱི་རྩོམ་ཡིག་དང་། ལོ་རྒྱུས་ཟིན་ཐོ་ཡིན་ན།
རྩོམ་པ་པོ། (རྣམས)
རྩོམ་ཡིག་གི་མིང་། གཤམ་ཡིག །
དུས་དེབ་ཀྱི་མིང་།
པོད་དམ་འདོན་ཐེངས་ཀྱི་ཨང་གྲངས།
དུས་ཚོད།
རྩོམ་ཡིག་གི་ཤོག་གྲངས།
དཔེ་མཛོད་ཀྱི་འདོན་སྤྱོད་རྟགས།
དྲ་རྒྱའི་རྒྱ་ཆ་ཡིན་ན་གོང་གི་ཐོ་གང་ཡོང་ཡོང་འགོད་རྒྱུ་དང་། ད་དུང་།
གཅིག་གྱུར་རྒྱུ་ཆ་ངོས་འཛིན་མཉེན་ཆས། (URL (Uniform Resource Locator)
གྲངས་མཛོད་ཀྱི་མིང་།
གསོག་ལེན་དུས་ཚོད།
དྲ་ཚིགས་པ་དང་དྲ་གཉེར་བ་བཅས་དགོས། ༼དྲ་ཚིགས་སྟངས་འཛིན་བྱེད་པའི་ལས་འགན་ཡོད་པའི་གང་ཟག༽
གལ་ཏེ་ཁྱེད་ཀྱིས་དྲ་རྒྱ་བརྒྱུད་དཔར་སྐྲུན་བྱས་པའི་དཔེ་དེབ་ཅིག་བེད་སྤྱད་ཡོད་ན་མ་དཔེ་ཡི་དཔྱད་གཞིའི་ཐོ་
གཞུང་འགོད་དགོས་པར་མ་ཟད་རྒྱུ་ཆ་དེའི་དྲ་ཚིགས་ཀྱང་ཐོ་འགོད་བྱེད་དགོས།
གལ་ཏེ་དཔེ་དེབ་ཅིག་གི་ཤོག་ངོས་བཤེར་འབེབས་སམ་འཚག་སེལ་བྱེད་པ་དང༌། ངོ་བཤུས་རྒྱག་གི་ཡོད་ན་
ཤོག་བུ་དེའི་རྒྱབ་ངོས་སུ་དཔེ་ཆ་དེའི་མིང་བྱང་དང་ཐོ་གཞུང་གི་གནས་ཚུལ་རྣམས་འགོད་དགོས། དེའི་སྒང་ལ་གལ་སྲིད་
བྱུང་ན་དཔེ་མཛོད་ཀྱི་དཔེ་རྟགས་ཨང་གྲངས་ཀྱང་འགོད་དགོས། རྒྱུ་ཆ་ལུང་འདྲེན་བྱེད་དུས་དཔེ་མཛོད་ཁང་གི་དཔེ་
རྟགས་ཨང་གྲངས་འགོད་དགོས་ཀྱི་མེད། འོན་ཀྱང་དེཤེས་པ་ཡིན་ན་རྗེས་མར་ཡང་བསྐྱར་རྒྱུ་ཆ་དེ་འཚོལ་དགོས་དུས་
ཁྱེད་རང་ལ་ལས་སླ་བོ་ཡིན། ལམ་སྟོན་འདི་དག་ནི་གཟབ་ནན་ཆེ་དྲགས་པར་བསམ་སྲིད་མོད་དེ་འདྲ་གཏན་ནས་མིན།
ཟིན་བྲིས་ནང་ཕུལ་དུ་བྱུང་བའི་ལུང་འདྲེན་ཞིག་གམ་དཔྱད་གཞིའི་ཡིག་ཆ་ཞིག་ཡོད་བཞིན་དུ་བེད་སྤྱོད་གཏོང་མ་ཐུབ་པ་དེ་
ལས་ལྷག་པའི་ཞེ་སུན་དང་བློ་ཕམ་སྐྱེ་གཞི་ཞིག་མེད། གང་ཡིན་ཟེར་ན་རྒྱུ་ཆའི་ཡིག་ཚགས་ཀྱི་ལས་དོན་ཆ་ཚང་ཞིག་མ་
སྒྲུབ་པ་དང་ཡང་བསྐྱར་རྙེད་མ་ཐུབ་པས་ཡིན།
དཔེར་ན་ཝེ་ལི་ཡེམ་གྱིས་ལོ་གཅིག་ལྷག་རིང་ལ་ཝེ་ཁུ་ཊོ་རི་ཡེན་སྤྱི་ཚོགས་ལོ་རྒྱུས་སྐོར་གྱི་དཔེ་དེབ་དཔར་སྐྲུན་
བྱེད་མ་ཐུབ་པར་ཕྱིར་འཐེན་བྱེད་དགོས་བྱུང་། གང་ཡིན་ཟེར་ན་ཁོང་གིས་རྒྱུ་ཆའི་ཡིག་ཚགས་ཆ་ཚང་བ་ཞིག་མ་སྒྲུབ་པས་
རེད། ལོ་ཁ་ཤས་ཀྱི་སྔོན་ལ་ཁོང་གིས་ཡིག་ཆ་ཞིག་རྙེད་པ་རེད། དེ་ནི་ཕྱི་ལོ་༡༩༣༨ ནང་ལོན་ཌོན་དུ་ཁང་པ་གཡོར་མཁན་
གྱི་ཐོ་གཞུང་ཞིག་རེད། ཁོང་གིས་ཉིན་གཅིག་དེ་བེད་སྤྱོད་ཆེན་པོ་ཡོང་ངེས་བསམ་ནས་ཉར་ཚགས་བྱས་པ་རེད། འོན་ཀྱང་
ཁོང་གིས་རྒྱུ་ཆ་དེའི་སྐོར་གྱི་གནས་ཚུལ་ཆ་ཚང་བ་ཞིག་ཐོ་འགོད་མ་བྱས། ཉི་མ་དེ་དངོས་སུ་སླེབས་དུས་ཁོང་གིས་རྒྱུ་ཆ་
དེ་བེད་སྤྱོད་གཏོང་ཐུབ་མེད། ཁོང་གིས་ཆི་ཁ་རྒོའི་དཔེ་མཛོད་ཁང་དུ་དུས་ཚོད་ཧ་ཅང་མང་པོ་ཞིག་བཏང་ནས་བཙལ་རྗེས་
མཚན་མོ་ཞིག་ལ་ཉལ་སའི་ནང་བསམ་བློ་གཏོང་དུས་རྒྱུ་ཆ་དེ་དཔེ་མཛོད་ཁང་གཞན་ཞིག་ན་ཡོད་པ་དེ་ཤེས་རྟོགས་བྱུང་།
༦་༢ བརྩོན་པ་ཆེན་པོས་རྒྱུ་ཆར་འཇུག་པ།
ཉམས་མྱོང་ལྡན་པའི་ཞིབ་འཇུག་མི་སྣ་ཚོས་སྒྲིག་ལུག་ངང་ནས་དཔེ་ཀློག་གཏན་ནས་མི་བྱེད། ཁོང་རྣམ་པས་ཧུར་བརྩོན་
ཆེན་པོའི་སྒོ་ནས་རྒྱུ་ཆར་འཇུག་པ་དང་དེ་དག་གི་ལྷན་དུ་གླེང་མོལ་གནང་གི་རེད། དེ་བས་གལ་སྲིད་དགོས་མཁོ་བྱུང་ན་
རྒྱུ་ཆ་གལ་ཆེ་བ་རྣམས་ཐེངས་གཉིས་ལ་ཀློག་དགོས། དང་པོ། བསམ་བློ་རྒྱ་ཆེན་པོ་དང་བཅས་བཀླགས་ཏེ་རང་གིས་
དགའ་མོས་བྱེད་སའི་དོན་གནད་ཁག་ལ་དོ་སྣང་སྤྲོད་དགོས། རང་ཉིད་ཀྱི་དགའ་མོས་ཀྱི་མེ་སྟག་འཐོར་དུས་རིག་པ་རྩེ་
གཅིག་ཏུ་སྒྲིམ་ནས་བལྟ་དགོས། སོམ་ཉིའི་དྲ་བར་ཚུད་པའམ་མགོ་རྨོངས་པའི་དུམ་ཚན་རྣམས་བསྐྱར་དུ་ཀློག །ལམ་སེང་
འགལ་ཟླའི་ཕྱོགས་འཚོལ་མི་རུང་། རྒྱུ་ཆ་ལ་ཕན་ཐོགས་ཡོད་པའི་ཐབས་ལམ་བརྟེན་ནས་ཀློག་འདོན་བྱེད་དགོས། དེ་མིན་
དེས་བཏོན་པའི་གཞི་འཛིན་ས་དང་ཁྱེད་ཀྱི་སྒྲུབ་བྱེད་གཉིས་ཕན་ཚུན་ཁ་གཏད་དུ་ལངས་ན་ཁྱེད་ཀྱིས་དེའི་ཞན་ཆ་རྣམས་
ནན་བཤད་རྒྱག་རྩིས་བྱེད་ངེས་རེད། ཞེ་འདོད་དེ་རིགས་ལ་བཀག་འགོག་བྱེད་པ་དང་མ་མཐར་ཡང་ཐོག་མའི་གནས་
སྐབས་སུ་དེ་ལྟར་སྒྲུབ་དགོས།
དེ་ནས་རྒྱུ་ཆ་ཧ་ཅང་གལ་ཆེ་བ་ཞིག་ཏུ་སྣང་བའམ་དེས་རང་ཉིད་ཀྱི་ལངས་ཕྱོགས་ལ་འགྲན་སློང་གི་ཡོད་ལྟར་
མཐོང་ན་ལྷོད་ལྷོད་ངང་ཞིབ་བརྟག་མཐའ་དཔྱོད་ཀྱི་སྒོ་ནས་ཐེངས་གཉིས་པ་ཀློག་དགོས། རྩོམ་ཡིག་དུམ་བུ་ཞིག་ཀློག་པའི་
སྐབས་སུ། དེས་གང་ཞིག་བཤད་ཀྱི་ཡོད་མེད་ཙམ་མ་ཡིན་པར། དེ་ལ་ལན་ཇི་ལྟར་འདེབས་མིན་བསམ་བཞིན་ཀློག་
དགོས། ལན་དེ་དག་ཟིན་བྲིས་ནང་འགོད་པའམ། ཡང་ན་རྒྱུ་ཆའི་ཡིག་ཆ་དེ་ཁྱེད་ཀྱི་ཡིན་པའམ་འདྲ་བཤུས་དེ་འདྲ་ཡིན་ན་
རྒྱུ་ཆ་དེའི་ཤོག་ངོས་ཀྱི་ཟུར་དུ་ཟིན་ཐོར་འགོད་དགོས། རྒྱུ་ཆ་བློར་བཟུང་ནས་རང་ཉིད་ཀྱི་གོ་རྟོགས་ལ་ཡིག་ཚད་ཐོངས།
གལ་ཏེ་ཁྱེད་ཀྱིས་སེམས་ནང་སྐད་ཆ་དུམ་བུ་དེ་ལ་སྤྱི་བསྡོམས་རྒྱག་ཐུབ་ཀྱི་མེད་ན་ཁྱེད་ཀྱིས་དེ་ལ་གོ་བ་ཡག་པོ་ཞིག་
ལེན་མ་ཐུབ་པ་ཡིན་པར་བརྟེན་དེ་ལ་དགག་བཞག་སྤྲོ་མི་ཐུབ།
སྲིད་གཞུང་གིས་བདེན་པ་དག་སྐྱེལ་བྱེད་ཀྱི་ཡོད་པ་རྒྱུ་མཚན་དུ་བཟུང་ནས་ཁས་ལེན་བྱེད་དགོས་ཀྱི་མེད། ལོ་ངོ་བཅུ་ཕྲག་
འགའི་རིང་། ཞིབ་འཇུག་མི་སྣས་“དོན་དངོས་” ཤིག་ལུང་དྲངས་ཏེ། བྱང་སྣེའི་ས་ཁུལ་གྱི་ཨིན་ནེའུ་ཐེ་ཁ་བས་མི་རིགས་
ཀྱིས་སྐད་ཡིག་མང་པོ་བཀོལ་གྱི་ཡོད་ཚུལ་བརྗོད། (ཁོ་མོས་དེ་ལྟར་འདོད།)འོན་ཀྱང་ཞིབ་འཇུག་མི་སྣ་གཞན་ཞིག་གིས་
དེ་ལ་རིགས་གསུམ་ལས་མེད་པ་ཤེས། ནམ་རྒྱུན་ཆེད་ལས་གཅིག་མཚུངས་ཡིན་པའི་མཁས་པ་ནང་ཁུལ་དུ་དགོངས་ཚུལ་
མི་མཐུན་པ་ཡོང་གི་ཡོད་པ་ཡང་ཤེས་རྟོགས་བྱ་དགོས། གལ་ཏེ་ཆེད་མཁས་ཀ་པས་གཅིག་བཤད་ན་ཁ་པ་ཡིས་དེ་ལས་
ལྡོག་པ་ཡིན་ཞེས་ཚིག་ཐག་བཅད་ནས་བཤད་སྲིད། ང་པ་ཡིས་རང་ཉིད་ཆེད་ལས་མཁས་པ་ཡིན་འདོད་མོད། དེ་ལྟ་མིན།
སློབ་མ་ཁ་ཤས་ཀྱིས་ཆེད་ལས་མཁས་པ་རྣམ་པའི་བསམ་ཚུལ་མི་མཐུན་པ་ཡོད་ཚུལ་ཐོས་སྐབས། སློབ་མ་ཁ་ཤས་ཀྱིས་
ཆེད་ལས་མཁས་པ་ནང་ཁུལ་གྱི་བསམ་འཆར་མི་མཐུན་པ་ཐོས་སྐབས་ཁོ་ཚོ་ཡིད་མ་རངས་པ་དང་ཆེད་ལས་མཁས་པའི་
གང་གསུང་པ་དེ་བསམ་འཆར་ཙམ་དུ་བརྩིས་ནང་ངོས་ལེན་མི་བྱེད་པའི་གནས་ཚུལ་ཡོང་གི་ཡོད། འོན་ཀྱང་ཚད་ལྡན་གྱི་
རྩོད་གླེང་ཁྲོད་གནད་དོན་ཤེས་རྟོགས་དང་། བསམ་བློ་གཏིང་ཟབ་བཏང་སྟེ་རྩོད་གླེང་བྱེད་པ་དེ་བསམ་འཆར་ཙམ་དུ་འཁྲུལ་
མི་རུང་།དོན་དངོས་སུ་འདི་ནི་འཁྲུག་ཆ་དོད་པའི་ཁྱབ་ཁོངས་ཤིག་ཡིན་པའི་རྟགས་མཚན་རེད།
གལ་ཏེ་ཁྱེད་ནི་མཐོ་རིམ་ཞིབ་འཇུག་པ་ཞིག་ཡིན་ན་སྒྲབ་བྱེད་ལ་གལ་ཆེའི་དོན་དག་ཚང་མ་ཡང་དག་པ
སྐྱོན་ཡོད་མེད་ལ་དཔྱད་ཞིབ་གནང་དགོས། མི་གཞན་གྱིས་རང་ཉིད་ཀྱི་རྩོམ་ཡིག་བེད་སྤྱོད་བཏང་བའི་སྐབས་སུ། (རྩོམ་
པ་པོས་) ཞིབ་འཇུག་མི་སྣས་འདི་ལྟར་བརྗོད་ཀྱི་ཡོད། (རྩོམ་ཡིག་བེད་སྤྱོད་གཏོང་མཁན་ཚོས་།) ཁོ་ཚོས་རྩོམ་ཡིག་དེའི་
སྐོར་གནད་ལ་ཁེལ་བ་ཞིག་སྤེལ་མེད་པ་དང་། སྣང་མེད་སྒོ་ནས་ཕྱོགས་བསྡོམས་བྱས་ཡོད་པ། ཡང་ན་མི་ཤེས་བཞིན་དུ་
སྐྱོན་བརྗོད་བྱས་འདུག་ཅེས་རྟག་པར་ཤོད་ཀྱི་ཡོད། རྩོམ་པ་པོ་རྣམས་ཀྱིས་རྟག་པར་(ནེའུ་ཡོག་དཔེ་དེབ་བསྐྱར་ཡིག །)
དང་ནེའུ་ཡོག་དུས་བབ་ཀྱི་(དཔེ་དེབ་བསྐྱར་ཞིབ།) ཚན་པར་ཡི་གེ་བཏང་ནས། དཔེ་དེབ་བསྐྱར་ཞིབ་གནང་མཁན་ཚོས་
རྩོམ་པ་པོའི་བསམ་ཚུལ་ལ་འཁྱོག་བཤད་ཇི་ལྟར་བྱས་པའམ། ཡང་ན་དོན་དངོས་ལ་ནོར་འཁྲུལ་བྱུང་ནས་ཁོ་ཚོར་སྐྱོན་
བརྗོད་ཇི་ལྟར་བྱས་པའི་སྐོར་འགྲེལ་བརྗོད་བྱེད་ཀྱི་ཡོད།
ཡང་ཡང་ཞུ་དག་བྱེད་རྒྱུ།
ཞིབ་འཇུག་མི་སྣས་བསམ་བཞིན་དུ་རྒྱུ་ཆའི་འབྱུང་ཁུངས་ལ་འཁྱོག་བཤད་བྱེད་པ་ཧ་ཅང་དཀོན། འོན་ཀྱང་ཁོ་ཚོས་
མཚམས་རེར་གཟབ་གཟབ་མ་བྱས་པ་དང་ཤེས་ཡོན་པའི་སྒྱིད་ལུག་གི་གནས་ཚུལ་ཡོང་གི་ཡོད། ཞིབ་འཇུག་པ་གྲགས་
ཅན་ཞིག་གིས་ཁོ་མོས་གཏམ་བཤད་གནང་ཚར་རྗེས། ད་གིན་བགྲོ་གླེང་བྱས་པའི་རྩོམ་ཡིག་དེ་ཁོ་མོས་ཀློག་མྱོང་མེད་ཅེས་
གསུངས་པ་དེ་ཁོ་ལོམ་བྷུ་ཡི་གོ་ཐོས་བྱུང་པ་ལྟ་བུ་རེད། སྦུའུ་ཐི་ཡི་དཔེ་དེབ་གཅིག་ལ་(དགག་རྒྱག་) དག་ཐེར་བྱེད་
མཁན་ཞིག་གིས་ཁོང་གི་དཔེ་ཆའི་ལེའུ་གཅིག་གི་ཁ་བྱང་སྟེ་“བརྩམས་སྒྲུང་ངེས་པར་དུ་ངོ་མ་ལྟ་བུ་ཞིག་འབྲི་དགོས”
ཞེས་པ་དེ་གཅིག་པོ་མ་གཏོགས་ཞིབ་ཀློག་མེད་པ་རེད། མུ་མཐུད་མ་ཀློག་པར་བརྟེན། དོན་དངོས་སུ་སྦུའུ་ཐུ་ཡིས་ཁས་
ལེན་ངོ་མ་ནི། གོང་གི་ཁ་བྱང་དང་བཅས་རྟོག་སྒྲུང་ལ་བཟུང་བའི་ལོག་རྟོག་ལ་དགག་པ་རྒྱག་གི་ཡོད་པ་ཤེས་མེད། ཝེ་ལིམ་
གྱི་དཔེ་ཆ་ལ་བསྐྱར་ཞིབ་གནང་མཁན་ཞིག་གིས་ལུང་འདྲེན་གོ་ལོག་བྱས་པ་དང་། ཁོའི་བསམ་པར་ཁོང་གཉིས་ཀྱི་བསམ་
ཚུལ་མི་མཐུན་པར་འདུག་བསམ་ནས། ཝེ་ལེམ་གྱི་དང་པོ་ནས་བཏོན་པའི་ལྟ་ཚུལ་ལ་རྩོད་གླེང་བྱས་པ་རེད།
༦་༣ གནད་དོན་ཐག་གཅོད་ཆེད་ཀློག་པ།
གལ་ཏེ་ཁྱེད་ལ་ཞིབ་འཇུག་གི་གནད་དོན་ཞིག་ཡོད་ན་དེ་བཀོལ་ནས་བདེན་དཔང་དང་། དཔེ་མཚོན། སྒྲུབ་བྱེད་བཅས་
ནས་ལན་རྙེད་པའི་ཆེད་དུ་ལམ་སྟོན་བྱེད་དུ་འཇུག་དགོས། གལ་སྲིད་ཁྱེད་ལ་ད་དུང་གཅིག་ཀྱང་མེད་ན་ཁྱེད་རང་གིས་རྒྱུ་
ཆའི་གནས་བསྡུས་དང་། མ་དཔེ། སྒྲུབ་བྱེད་གང་ཞིག་སྐབས་དོན་དང་འབྲེལ་བ་ཡོད་མེད་མི་ཤེས། དེ་ནས་རྒྱུ་ཆ་ཀློག་
སྐབས་དམིགས་ཡུལ་མེད་པར་ཀློག་མི་རུང་། ནན་ཏན་སྒོ་ནས་ཀློག་སྟེ་གནད་དོན་ཞིག་འཚོལ་དགོས། ཁས་ལེན་ཞིག་
འཚོལ་རྒྱུ་ནི་མགོ་རྙོག་ཅན་དང་། འཁྲུལ་གཞི་ཅན་ནམ། ཡང་ན་རང་ཉིད་ཀྱི་ཁས་ལེན་མི་བྱེད་པའི་གནས་ཚུལ་ཚང་མ་
འདུས་པའི་སྟབས་བདེ་རང་བཞིན་ཅན་རེད་བསམ་སྲིད། རྒྱུ་ཆ་གཅིག་ལ་མོས་མཐུན་མེད་པའི་སྐབས་དང་། མོས་མཐུན་
ཡོད་པའི་རྒྱུ་ཆ་ཞིག་མཐོང་སྐབས་ཞིབ་འཇུག་གི་གནད་དོན་ཞིག་རྙེད་ཀྱི་རེད།
༦་༣་༡ གསར་གཏོད་རང་བཞིན་གྱི་སྒྲུབ་བྱེད་འཚོལ་བ།
གལ་ཏེ་ཁྱེད་རང་རྒྱུ་ཆའི་ཁས་ལེན་ལ་ཡིད་ཆེས་སླེབས་པ་ཡིན་ན་བཤད་ཚུལ་དེ་རྒྱ་ཆེ་རུ་བཏང་ནས་ཚོད་ལྟ་འདི་ལྟར་བྱེད་
དགོས། དེས་དོན་དག་གསར་པ་གང་དག་ལ་ཁྱབ་ཐུབ་བམ། དེས་ལྟ་ཚུལ་གསར་པ་གང་དག་མཁོ་སྤྲོད་བྱེད་ཐུབ་བམ།
ཆ་དེས་མ་ཁེབས་པའམ་བསམ་བློ་བཏང་མེད་པའི་བདེན་དཔང་ཡོད་དམ། གཤམ་དུ་གསལ་བ་ནི་གསར་གཏོད་རང་
བཞིན་ལྡན་པའི་དགག་སྒྲུབ་ལ་བརྟེན་ནས་གནད་དོན་འཚོལ་བའི་ཐབས་ལམ་ཁག་ཡིན།
༡། རྒྱབ་སྐྱོར་འཕར་མ་བྱ་དགོས།
བདེན་དཔང་གསར་པ་འདོན་སྤྲོད་བྱས་ནས་རྒྱུ་ཆའི་བཤད་ཚུལ་ལ་རྒྱབ་སྐྱོར་བྱས་ཆོག།
སི་མི་ཐི་ཡིས་ངོ་མཚར་ཆེ་བའི་གཏམ་རྒྱུད་བེད་སྤྱད་དེ། ཨེ་ལ་མོ་གཏམ་རྒྱུད་ལ་ཌིག་སེ་སི་མངའ་ཁུལ་ལས་བརྒལ་བའི་
ལྷ་སྒྲུང་ལྟ་བུའི་གོ་གནས་ཡོད་པ་གསལ་བཤད་བྱས། འོན་ཀྱང་གྲོང་ཁྱེར་ཆེན་པོའི་ཚགས་པར་ཟེར་བའི་གསར་ཤོག་གི་
ཆེད་བརྗོད་ནང་དེ་ལས་ལྷག་པའི་བདེན་དཔང་མཁོ་འདོན་བྱས་ཡོད།
རྒྱུ་ཆ་ཡིས་བདེན་དཔང་རྙིང་པར་བརྟེན་ནས་ཁས་ལེན་ལ་རྒྱབ་སྐྱོར་བྱས་ཡོད། འོན་ཀྱང་ཁྱེད་ཀྱིས་བདེན་དཔང་གསར་
པ་མཁོ་སྤྲོད་བྱེད་པ་དང་།
རྒྱུ་ཆ་ཡིས་བདེན་དཔང་བརྟན་པོ་མེད་པ་ཞིག་ལ་བརྟེན་ནས་ཁས་ལེན་ལ་རྒྱབ་སྐྱོར་བྱས་ཡོད། འོན་ཀྱང་ཁྱེད་ཀྱིས་
བདེན་དཔང་བརྟན་པོ་ཞིག་མཁོ་སྤྲོད་བྱེད་པ་ལྟ་བུ་རེད།
༢། རྒྱབ་སྐྱོར་མེད་པའི་ཁས་ལེན་ངོས་འཛིན་བྱེད་པ།
རྒྱུ་ཆ་ཡིས་དོན་དག་ཞིག་བདེན་པར་འཛིན་པའམ་ཚོད་དཔག་ཙམ་བྱས་པ་དེ་ཁྱེད་ཀྱིས་ཁུངས་སྐྱེལ་བྱས་ཆོག།
སི་མེ་ཐི་ཡིས་ལྟད་མོ་བལྟས་ནས་ལུས་རྩལ་བའི་གྲུབ་འབྲས་ཇེ་མཐོར་གཏོང་ཐུབ་པའི་བསམ་འཆར་བཏོན་པ་རེད། འོན་
ཀྱང་རྡོ་ཁབ་ལེན་ལྡོག་རྒྱུའི་བརྙན་ལེན་(MRI) ཉམས་ཞིབ་བརྒྱུད་ལུས་རྩལ་བའི་སེམས་ཁམས་ལ་ཞིབ་འཇུག་བྱས་ནས་
(སུ་མེ་ཐི) བསམ་འཆར་ལེགས་པོ་ཡིན་པའི་བདེན་དཔང་ར་སྤྲོད་བྱས་པ་རེད།
རྒྱུ་ཆ་ཡིས་ཚོད་དཔག་བྱས་པ་་་་་་་བདེན་པ་ཡིན་སྲིད། འོན་ཀྱང་ཁྱེད་ཀྱིས་བདེན་དཔང་མཁོ་འདོན་བྱས་ནས་དེ་ལྟར་
ཡིན་པར་སྒྲུབ་ཆོག །
རྒྱུ་ཆ་ཡིས་ཡིན་པར་འཛིན་པ་་་་་བདེན་པ་རེད། འོན་ཀྱང་ཁྱེད་ཀྱིས་དེ་ལྟར་ཡིན་པར་ཁུངས་བྱས་སྐྱེལ་བྱས་ཆོག །
༣། ཁས་ལེན་ཞིག་དེ་བས་རྒྱ་ཁྱབ་ཏུ་སྤྱོད་དགོས།
ཁས་ལེན་ཞིག་གྲ་ཇེ་རྒྱས་སུ་བཏང་ཆོག །
སི་མེ་ཐི་ལགས་ཀྱིས། གསོ་རིག་སློབ་མར་ལུས་ཁམས་ཀྱི་ཆགས་རིམ་སྦྱངས་སྐབས་དཔེ་མཚོན་གཅིག་ཙམ་མ་ཡིན་པར་
དཔེ་མང་པོ་བཅས་འགྲེལ་བཤད་རྒྱབ་ནས་སྦྱངས་ན་ཧ་ཅང་བཟང་ཚུལ་དང་། བཟོ་སྐྲུན་རིག་གནས་དང་ཁྲིམས་ལུགས་
སློབ་མར་ཡང་དེ་མཚུངས་ཡིན་པར་འདོད།
རྒྱུ་ཆ་ཡིས་ཡང་དག་པའི་སྒོ་ནས་་་་་་་་། གནས་སྟངས་ཤིག་ལ་སྦྱར་ཡོད། ཁྱེད་ཀྱིས་དེ་གསར་པ་ཞིག་ལ་སྦྱར་ཆོག །
རྒྱུ་ཆ་ཡིས་་་་་།།དེ་ནི་གནས་ཚུལ་བྱེ་བྲག་པ་ཞིག་གི་ནང་བདེན་པ་ཡིན་པར་སྒྲུབ་དུས། ཁྱེད་ཀྱིས་དེ་སྤྱི་ཡོངས་ནས་
བདེན་པ་ཡིན་པར་སྒྲུབ་ཆོག །
༦་༣་༢ གསར་གཏོད་རང་བཞིན་གྱི་འགལ་ཟླ་འཚོལ་བ།
རིག་པ་སྒྲིམས་ནས་དཔེ་ཀློག་བྱས་པ་ཡིན་ན་རྒྱུ་ཆ་དང་བསམ་ཚུལ་མི་མཐུན་པ་ཡོང་རྒྱུ་ནི་ལྡོག་ཏུ་མེད་པ་ཞིག་རེད།
འགལ་ཟླ་དེ་དག་སྣང་མེད་དུ་འཇོག་མི་རུང་། དེ་དག་གིས་ཁྱེད་རང་ཞིབ་འཇུག་གི་གནད་དོན་གསར་པའི་ཕྱོགས་སུ་ཡང་
ཡང་ཁྲིད་ཀྱི་ཡོད། འདིའི་རིགས་འཚོལ་དགོས་པ་ཡིན། (རེའུ་མིག་ཆ་ཚང་བ་ཞིག་མ་ཡིན་པ་དང་ཁ་ཤས་ཕན་ཚུན་སྣོལ་ཡོད།)
༡། རིགས་ཀྱི་འགལ་བ།
རྒྱུ་ཆ་ཞིག་གིས་འདི་ནི་དེའི་རིགས་སོ་ཞེས་བརྗོད། འོན་ཀྱང་དེ་ནི་རིགས་གཞན་ཞིག་ཡིན་པ་ལྟ་བུ་རེད།
སི་མེ་ཐི་ལགས་ཀྱིས། སྲང་ལམ་དུ་རི་མོ་འབྲི་བ་ནི་གཏོར་བརླག་རིང་ལུགས་ཤིག་ཡིན་པ་སྨོས་མེད་རེད་ཅེས་བཤད། འོན་
ཀྱང་དེ་ནི་སྤྱི་དམངས་ཀྱི་སྒྱུ་རྩལ་ཞིག་ཡིན་པ་ཤེས་ཀྱི་ཡོད།
(དཔེར་ན།)
རྒྱུ་ཆ་ཡིས་དེ་་་་་།རིགས་གཅིག་ཡིན་པ་ཁས་ལེན་བྱེད། འོན་ཀྱང་དེ་ལྟར་མ་རེད།
རྒྱུ་ཆ་ཡིས་དེ་་་་་།རྟག་ཏུ་ཡོད་པ་ནི་་་་་་་། དེ་ལ་ཁྱད་ཆོས་དང་སྤུས་ཚད་ཚང་ཡོད་པར་ཁས་ལེན་བྱེད། འོན་ཀྱང་དེ་དག་
ཚང་གི་མེད།
རྒྱུ་ཆ་ཡིས་དེ་་་་་།རྒྱུན་ལྡན་དང་། ལེགས་པོ། གལ་ཆེན། བེད་སྤྱོད་ཅན། བཟང་སྤྱོད་ལྡན་པ། བློ་འགུག་ནུས་པ་ཡིན་
པར་བཅས་ཁས་ལེན་བྱེད། འོན་ཀྱང་དེ་ལྟར་མ་རེད།
ཁྱེད་ཀྱིས་ཁས་ལེན་དེ་དང་རྗེས་ཀྱི་བཤད་ཚུལ་མགོ་མཇུག་བསློགས་ནས་དེ་ལས་ལྡོག་པའི་སྐད་ཆ་བཤད་ཆོག །
(དཔེར་ན།)
རྒྱུ་ཆ་ཡིས་་་་་་། དེའི་རིགས་ཤིག་མ་ཡིན་པར་བཤད་མོད་་་་་།ཁྱེད་ཀྱིས་དེ་ལྟར་ཡིན་པ་སྟོན་ཆོག །
༢། ཆ་ཤས་དང་ཆ་ཅན་ནམ་ཧྲིལ་བོའི་འགལ་བ།
རྒྱུ་ཆའི་ནང་དུ་དོན་དག་ཅིག་གི་ཆ་ཤས་རྣམས་འབྲེལ་བ་ཇི་ལྟར་ཡོད་པའི་སྐོར་འགྲེལ་བཤད་རྒྱབ་ཡོད་དུས། ཁྱེད་ཀྱིས་
ནོར་འཁྲུལ་ཤོར་ཡོད་པ་ཐེར་འདོན་བྱས་ཆོག །
སི་མེ་ཐི་ལགས་ཀྱིས། སྒྲིག་ཁྲིམས་བཅའ་བ་ནི་རང་དབང་སློབ་གསོ་ལ་འབྲེལ་བ་མེད་པར་འདོད། འོན་ཀྱང་དོན་དངོས་
ཐོག་དེ་ནི་མེད་དུ་མི་རུང་བ་ཞིག་ཡིན།
རྒྱུ་ཆ་ཡིས་དེ་ནི་་་་་།ཆ་ཤས་་་་་་ཡིན་པར་ཁས་ལེན། འོན་ཀྱང་དེ་ལྟར་མ་རེད།
• རྒྱུ་ཆ་ཡིས་དེ་ནི་ཆ་ཤས་གཅིག་་་་་། ་། གཞགཞན་ཞིག་ལ་འབྲེལ་བ་ཏན་ཏན་ཡོད་པར་ཁས་ལེན་བྱེད། འོན་ཀྱང་དེ་འདྲ་མ
རེད།
རྒྱུ་ཆ་ཡིས་ཚང་མར་་་་་།དེའི་ཆ་ཤས་ཤིག་ཡོད་པར་ཁས་ལེན་བྱེད། འོན་ཀྱང་དེ་འདྲ་མ་རེད།
༣། འཕེལ་རྒྱས་རང་བཞིན་ནམ་ཡང་ན་ལོ་རྒྱུས་རང་བཞིན་གྱི་འགལ་ཟླ།
རྒྱུ་ཆའི་ནང་གི་བརྗོད་གཞིའི་འབྱུང་ཁུངས་དང་འཕེལ་རྒྱས་ལ་ནོར་འཁྲུལ་ཤོར་ཡོད་པ་སྟོན་ཆོག །
སི་མེ་ཐི་ལགས་ཀྱིས། འཛམ་གླིང་གི་མི་གྲངས་འཕར་རྒྱུ་ཡིན་པར་འདོད། འོན་ཀྱང་དེ་འདྲ་ཡོང་གི་མ་རེད།
རྒྱུ་ཆ་ཡིས་་་་་།འགྱུར་བ་འགྲོ་བཞིན་ཡོད་པར་འདོད། འོན་ཀྱང་དེ་ལྟར་མ་རེད།
རྒྱུ་ཆ་ཡིས་་་་་།དེ་ནས་བྱུང་བར་འདོད། འོན་ཀྱང་དེ་ལྟར་བྱུང་མེད།
རྒྱུ་ཆ་ཡིས་་་་་་།འཕེལ་རྒྱས་ལ་དེ་ལྟར་ཕྱིན་པར་འདོད། འོན་ཀྱང་དེ་ལྟར་ཕྱིན་མེད།
༤། ཕྱི་རོལ་རྒྱུ་འབྲས་ཀྱི་འགལ་བ།
རྒྱུ་ཆའི་ནང་རྒྱུ་འབྲས་ཀྱི་འབྲེལ་བའི་སྐོར་ནོར་འཁྲུལ་ཤོར་ཡོད་པ་སྟོན་ཆོག །།
སི་མེ་ཐི་ལགས་ཀྱིས། སོ་མ་ར་ཛའི་རྡོ་ཐ་(ཉལ་ཐའི་རིགས།) ཁྲིམས་མཐུན་ཅན་དུ་བསྒྱུར་ཚེ་གཞོན་སྐྱེས་ཚོའི་ཁྲོད་དུ་དེ་
སྤྱོད་མཁན་མང་དུ་འགྲོ་བར་འདོད། འོན་ཀྱང་བདེན་དཔང་གིས་དེ་འདྲ་མིན་པར་བསྟན་ཡོད།
རྒྱུ་ཆ་ཡིས་་་་། དེ་ལ་བརྟེན་ནས་་་་་་།བྱུང་བར་འདོད། འོན་ཀྱང་དེ་ལྟར་བྱུང་མེད། དེ་གཉིས་ཀ་རྒྱུ་ལ་བརྟེན་ནས་བྱུང་།
རྒྱུ་ཆ་ཡིས་་་་་།དེ་བྱུང་བར་ལྡང་ངེས་ཡིན་པར་འདོད། འོན་ཀྱང་དེ་ལྟར་མ་རེད།
རྒྱུ་ཆ་ཡིས་་་་་།དེ་གཅིག་པོ་བྱུང་བར་འདོད། འོན་ཀྱང་དེ་ལ་བརྟེན་ནས་ད་དུང་་་་་།དེ་ཡང་བྱུང་བར་འདོད།
༥། སྣང་ཚོད་ཀྱི་འགལ་བ།
འགལ་བ་མང་ཆེ་བས་ལྟ་བའི་འཆར་སྣང་གི་སྒྲོམ་གཞི་ལ་འགྱུར་ལྡོག་གཏོང་མི་སྲིད། གལ་ཏེ་ཁྱེད་ཀྱིས་ཡོངས་གྲགས་ཀྱི་
བྱ་དངོས་ཤིག་གི་འགལ་ཟླའི་ལྟ་ཚུལ་བཟུང་ནས། མི་གཞན་ལ་བསམ་བློ་གསར་པ་ཞིག་གཏོང་དགོས་པར་རྩོད་གླེང་བྱས་
ཆོག །
སི་མེ་ཐི་ལགས་ཀྱིས། བརྡ་ཁྱབ་ལ་དཔལ་འབྱོར་གྱི་བྱེད་ལས་མ་གཏོགས་མེད་ཀྱང་། དེ་ནི་སྒྱུ་རྩལ་གསར་པ་ཚོད་ལྟ་བྱེད་
ས་ཤིག་ཡིན་པར་འདོད།
རྒྱུ་ཆ་ཡིས་་་་་ལྟ་ཚུལ་་་་་།འོན་ཀྱང་བརྗོད་གཞི་གསར་པ་དང་ལྟ་ཚུལ་གསར་པ་ཞིག་གིས་བདེན་དོན་གསར་པ་ཞིག་
བསྟན་པ་རེད། (བརྗོད་གཞི་གསར་རྙིང་གི་གོ་དོན་ནི། སྤྱི་ཚོགས་དང༌། ཆབ་སྲིད། ལྟ་གྲུབ་བམ་མཚན་ཉིད་རིག་པ། ལོ་
རྒྱུས། དཔལ་འབྱོར། མི་ཆོས་ཀྱི་གནས་ལུགས། ཕོ་མོའི་དབྱེ་བ་ཕྱེ་བ་སོགས་ཡིན།)
རྒྱུ་ཆ་ཡིས་་་་། རིགས་པའི་གཞུང་ལུགས་དང་རིན་ཐང་གི་བརྩི་སྲོལ་་་་་།་།བེད་སྤྱད་བྱེད། འོན་ཀྱང་ཁྱེད་ཀྱིས་ལྟ་ཚུལ་དང་
མཐོང་ཚུལ་གསར་པ་ཞིག་གི་ཐོག་ནས་དེར་དབྱེ་ཞིབ་བྱས་ཆོག །
༦་༤ སྒྲུབ་བྱེད་ཀྱི་ཆེད་དུ་ཀློག་པ།
༦་༤༌༡ ལན་འདེབས་ཀྱི་སྒྲུབ་བྱེད་འགོད་ཆེད་དཔེ་ཀློག་བྱེད་པ།
ཀློག་པོ་པོས་ཚོད་དཔག་ཐུབ་པའི་དྲི་བ་རྣམས་དང་བློ་ཁ་མི་མཐུན་པའི་རིགས་ལ་ངོས་ལེན་དང་སུན་འབྱིན་མ་བྱས་པར་དུ་
སྒྲུབ་བྱེད་དེ་ཆ་ཚང་བ་ཞིག་མིན། རྒྱུ་ཆ་རིམ་པ་གཉིས་པའི་ཁྲོད་ནས་ཕན་ཚུན་འགྲན་རྩོད་ཀྱི་ལྟ་ཚུལ་འདི་དག་རྙེད་ཐུབ།
ཁྱེད་ཀྱི་ཁས་ལེན་ལ་ཁོང་ཚོས་གདམ་ཀ་གཞན་གང་སྤྲོད་དམ། ཁྱེད་ཀྱིས་ངོས་འཛིན་བྱེད་དགོས་པའི་བདེན་དཔང་གང་
ཞིག་ཁོ་ཚོས་ལུང་འདྲེན་བྱེད་ཀྱི་འདུག་གམ། གསར་ཞུགས་ཞིབ་འཇུག་མི་སྣ་ཚོས་བསམ་པར་རང་ཉིད་ཀྱི་ལྟ་ཚུལ་དང་
འགལ་བའི་ལྟ་ཚུལ་གང་དང་གང་ཞིག་བཏོན་རུང་། དེས་རང་ཉིད་ཀྱི་གནས་སྟངས་ཞན་དུ་གཏོང་གི་རེད་སྙམ་མོད་དོན་
དངོས་ཐོག་དེའི་ལྡོག་ཕྱོགས་རེད། ཁྱེད་ཀྱིས་གཞན་གྱི་ལྟ་ཚུལ་ངོས་འཛིན་བྱས་པའི་སྐབས་སུ། ཁོང་ཚོར་གསལ་སྟོན་
བྱས་པ་ནི་རང་ཉིད་ཀྱིས་ལྟ་ཚུལ་དེ་དག་ཤེས་རྟོགས་ཡོད་པ་ཙམ་དུ་མ་ཟད། དེ་དག་གི་སྐོར་ལ་བསམ་གཞིག་ཞིབ་མོར་
བཏང་ནས་རང་ལ་ཡིད་ཆེས་ཡོད་པའི་སྒོ་ནས་དེ་ཚོར་ལན་འདེབས་ཐུབ་ཀྱི་ཡོད་པ་དེ་རེད། (དེའི་སྐོར་རྒྱས་པ་ས་བཅད་
བཅུ་པའི་ནང་གསལ།)
ཉམས་མྱོང་ལྡན་པའི་ཞིབ་འཇུག་པ་ཚོས་འགྲན་རྩོད་ཅན་གྱི་ལྟ་ཚུལ་བཀོལ་ནས་རང་ཉིད་ཀྱི་ལྟ་ཚུལ་ཡར་རྒྱས་
སུ་གཏོང་བ་ཡིན། རྒྱུ་མཚན་ལྡན་པའི་གང་ཟག་ཅིག་གིས་ཅིའི་ཕྱིར་བསམ་བློ་མི་འདྲ་བ་གཏོང་གི་ཡོད་པའི་རྒྱུ་མཚན་མ་
ཤེས་བར་དུ་རང་ཉིད་ཀྱི་བསམ་ཚུལ་ངོ་མ་གང་ཡིན་ཤེས་མི་ཐུབ། དེར་བརྟེན་རྒྱུ་ཆ་ལ་བལྟ་བའི་སྐབས་སུ་རང་ཉིད་ཀྱི་ལྟ་
ཚུལ་ལ་རྒྱབ་སྐྱོར་བྱེད་པའི་རྒྱུ་ཆ་ཁོ་ནར་བལྟས་ན་མི་འགྲིག །འགལ་ཟླ་ཅན་གྱི་རྒྱུ་ཆར་བལྟ་དུས་གཟབ་གཟབ་གནང་
དགོས། གང་ཡིན་ཟེར་ན་ཀློག་པ་པོ་ཚོར་རྒྱུ་ཆ་དེ་དག་ལ་རྒྱུས་ལོན་ཡོད་སྲིད།
༦་༤་༢ རྒྱུ་མཚན་དང་དབྱེ་ཞིབ་ཀྱི་དཔེ་མཚོན་ཆེད་དུ་དཔེ་ཀློག་བྱེད་པ།
རྒྱུ་ཆ་རིམ་པ་གཉིས་པའམ་ཕལ་བ་རྣམས་གདམ་ཀ་གཞན་ཞིག་བརྒྱུད་ནས་བཀོལ་ཆོག་པ་སྟེ། རྒྱུ་མཚན་དང་དབྱེ་ཞིབ་ཀྱི་
དཔེ་མཚོན་དུ་བེད་སྤྱོད་བྱེད་པ་ལྟ་བུ་རེད། རང་ཉིད་ཀྱིས་སྔོན་ཆད་སྒྲུབ་མ་མྱོང་བའི་སྒྲུབ་བྱེད་ཅིག་འགོད་པའི་འཆར་གཞི་
ཡོད་ན་རྒྱུ་ཆ་ཕལ་བའི་ཁྲོད་རྙེད་པའི་སྒྲུབ་བྱེད་གཞན་པའི་དཔེ་མཚོན་གྱི་རྐང་རྗེས་སུ་འབྲང་སྲིད། ཁྱེད་ཀྱིས་དམིགས་
བཀར་རམ་ཁྱད་ཆོས་ངེས་ཅན་ལྡན་པའི་ལྟ་ཚུལ་བེད་སྤྱོད་གཏོང་མི་རུང་། (དེ་ལྟར་བྱས་ན་རྐུ་བཤུས་བྱས་པ་རེད།) འོན་
ཀྱང་རྒྱུ་ཆའི་སྒྲུབ་བྱེད་འགོད་སྟངས་དང་རྒྱུ་ཆའི་གནས་བསྡུས་དབྱེ་ཞིབ་བྱེད་སྟངས་རང་ལུགས་སུ་བསྟེན་པ་དེ་རྐུ་བཤུས་
སུ་མི་འགྲོ། (རྒྱུ་ཆ་ཞིག་ལ་བརྟེན་ནས་ཞིབ་འཇུག་དེ་གསར་གཏོད་ཀྱི་རང་བཞིན་སྤུ་ཙམ་ཡང་མེད་པར་འགྱུར་འགྲོ་སྙམ་པའི་སེམས་ཁྲལ་བྱ་མི་དགོས། སྒྲུབ་བྱེད་ཀྱི་
ཐབས་ཤེས་དང་རྒྱུ་མཚན་ཤོད་སྟངས་ནི་རྒྱུན་པར་གསར་གཏོད་ཀྱི་རང་བཞིན་སྤུ་ཙམ་ཡང་མེད་པ་ཞིག་ཡིན་པས། ཀློག་པ་པོས་ཁྱེད་ཀྱི་གནད་དོན་དང་།ཁས་ལེན། བདེན་
དཔང་བཅས་ལ་བརྟེན་ནས་འབྱུང་རྩ་ངོ་མ་རྙེད་ཀྱི་རེད།)
གལ་སྲིད་ཁྱེད་ཀྱིས་ཨེ་ལ་མོ་ངག་རྒྱུན་གཏམ་རྒྱུད་དར་རྒྱས་བྱུང་བའི་རྒྱུ་མཚན་ནི། དེ་གསར་བཟོ་བྱེད་མཁན་
རྣམས་ལ་ཆབ་སྲིད་ཀྱི་ཁེ་ཕན་བྱུང་བ་དང༌། དེ་བསྐྱར་ཟློས་བྱེད་མཁན་གྱི་མིར་སེམས་ཚོར་གྱི་དགོས་མཁོ་སྐོང་ཐུབ་པ་
བྱུང་བས་རེད་ཅེས་སྒྲུབ་བྱེད་བཏོན་ན་རང་ཉིད་ཀྱི་ཁས་ལེན་ལ་དམིགས་བསལ་གྱི་རྒྱུ་མཚན་དང་བདེན་དཔང་དགོས་ཀྱི་
ཡོད། འོན་ཀྱང་རང་ཉིད་ཀྱི་གནད་དོན་དེའི་རིགས་ནི་བདེན་པ་དང་བཅོས་སྒྲང་གང་ཡིན་ཀྱང་། ཀློག་པ་པོ་རྣམས་ཀྱིས་ངག་
རྒྱུན་གཏམ་རྒྱུད་གཞན་གྱི་ནང་དུའང་སྒྲུབ་བྱེད་དེ་འདྲ་ཡོད་པ་མཐོང་རྒྱུ་ཡོད་པའི་སྐོར་བཤད་ཆོག །དཔེར་ན་རྒྱུ་ཆ་ཞིག་གི་
ནང་ཨོ་ཐེར་རྒྱལ་བོའི་ངག་རྒྱུན་གཏམ་རྒྱུད་ཀྱིས་ཨིན་ཇིའི་སྤྱི་ཚོགས་དང་ཆབ་སྲིད་ལ་བཟོ་དབྱིབས་སམ་ཤུགས་རྐྱེན་ཇི་
ལྟར་བསྐྲུན་ཡོད་ཚུལ་བཤད་པ་ལྟར། ཁྱེད་ཀྱིས་ཀྱང་ཨེ་ལ་མོ་དང་ཌིག་སེ་སུ་སྤྱི་ཚོགས་ལ་དེ་མཚུངས་ཀྱི་ཤུགས་རྐྱེན་སྤྲད་
ཡོད་ཚུལ་སྒྲུབ་བྱེད་བཀོད་ཆོག དཔེ་མཚོན་ངེས་པར་དུ་འདྲེན་དགོས་པའི་འོས་འགན་མེད། འོན་ཀྱང་ཡིད་ཆེས་སླེབས་
པའི་ཆེད་དུ་ཁྱེད་ཀྱིས་དེ་ནས་བཏོན་པའི་སྒྲུབ་བྱེད་རྣམས་འདྲ་མཚུངས་ཡིན་པར་མཉམ་འཇོག་བྱེད་སྲིད།
དེ་ནི་ཨོ་ཐེར་གྱི་ངག་རྒྱུན་གྱིས་ཨིན་ཇིའི་སྤྱི་ཚོགས་དང་ཆབ་སྲིད་ཀྱི་ངོ་བོ་གསལ་པོ་ཞིག་བསྐྲུན་པར་རོགས་རམ་བྱས་པ་
དང་འདྲ་བར། (ཝེ་ཡོ་མན། ༡༩༩༨) ཨེ་ལ་མོའི་ངག་རྒྱུན་གཏམ་གྱིས་ཀྱང་་་
༦་༥ རྒྱུ་ཆའི་གནས་བསྡུས་དང་རྒྱབ་སྐྱོར་ཆེད་ཀློག་པ།
༦་༥་༡ བདེན་དབང་དུ་སྤྱོད་རྒྱུའི་རྒྱུ་ཆའི་གནས་བསྡུས་ཆེད་དཔེ་ཀློག་བྱེད་པ།
གསར་ཞུགས་ཞིབ་འཇུག་མི་སྣ་ཚོས་ནམ་རྒྱུན་རྒྱུ་ཆ་ཕལ་བ་སྔོག་ནས་རྒྱུ་ཆའི་གནས་བསྡུས་འཚོལ་བ་ཡིན། རབ་བྱུང་ན་
རྨང་གཞིའི་རྒྱུ་ཆར་ཞིབ་བཤེར་བྱ་དགོས། གལ་སྲིད་གལ་འགངས་ཆེ་བའི་ལུང་འདྲེན་ཞིག་ཐོག་མའི་རྣམ་པའམ་སྐབས་
དོན་དང་འབྲེལ་བ་ཡོད་པ་དེ་འདྲ་རྙེད་ན་དེ་ལ་རྟོག་ཞིབ་མི་བྱེད་པ་ནི་ཉེན་ཁ་དང་ཤེས་ཡོན་པའི་སྒྱུད་ལུག་གི་སྣང་ཚུལ་ཞིག་
རེད། ཁྱེད་ཀྱིས་རྒྱུ་ཆའི་གནས་བསྡུས་ཤིག་བེད་སྤྱོད་གཏོང་བར་རྒྱུ་ཆ་དེ་ལ་མོས་མཐུན་བྱེད་དགོས་པས་མ་ཁྱབ་ལ། དོན་
དངོས་ཐོག་དེའི་རྒྱུ་ཆའི་གནས་བསྡུས་ཡིན་ན་དེའི་སྒྲུབ་བྱེད་ཁག་དྲི་བ་དང་འབྲེལ་བ་ཡོད་དགོས་པའི་ངེས་པ་མེད། འོན་
ཀྱང་ཨང་རྩིས་རྒྱུ་ཆའི་གནས་བསྡུས་སུ་བེད་སྤྱོད་གཏོང་སྐབས། དེ་དག་འཚོལ་སྡུད་དང༌། དབྱེ་ཞིབ་ཚུལ་དང་མཐུན་པ་
ཞིག་བྱས་ཡོད་མེད་ཀྱི་བརྡར་ཤ་གཅོད་རྗེས། ད་གཟོད་རྒྱུ་ཆའི་གནས་བསྡུས་འདི་དག་བཀོལ་དགོས། (ཨང་རྩིས་རིག་པ་
དང་ཚོད་རྩིས་རིག་པའི་སློབ་ཚན་ཁ་ཤས་སྦྱངས་ཡོད་པ་ཡིན་ན་ཁྱེད་ལ་ཕན་ཐོགས་ཆེན་པོ་ཡོད་ཀྱང་། ངོ་གནོང་དགོས་པ་
ཞིག་ལ་ང་ཚོ་ཨ་རི་བ་མང་ཆེ་བ་འདིའི་སྐོར་རྨོངས་ནས་བསྡད་ཡོད།)
༦་༥་༢ ཁས་ལེན་གྱི་རྒྱབ་སྐྱོར་ཆེད་བཀོལ་རྒྱུར་དཔེ་ཀློག་བྱེད་པ།
ཞིབ་འཇུག་མི་སྣས་ནམ་རྒྱུན་རྒྱུ་ཆ་ཕལ་བ་ནས་རྙེད་པའི་གྲུབ་དོན་བེད་སྤྱད་དེ། རང་ཉིད་ཀྱི་སྒྲུབ་བྱེད་ལ་རྒྱབ་སྐྱོར་བྱེད་པ་
ཡིན། གལ་ཏེ་ཁྱེད་ཀྱིས་ཕན་ཐོགས་ཆེ་བའི་ཁས་ལེན་ཞིག་རྙེད་པ་ཡིན་ན་དེ་ལུང་དྲངས་ནས་རང་ཉིད་ཀྱི་སྒྲུབ་བྱེད་ལ་རྒྱབ་
སྐྱོར་བྱས་ཆོག་པ་དང་། ལྷག་པར་དུ་རྒྱུ་ཆ་དེ་ནི་རྒྱབ་སྐྱོར་ལེགས་པོ་ཐོབ་ཡོད་ཅིང་ཡོངས་གྲགས་སུ་ཁས་ལེན་བྱེད་པའི་
རིགས་ཡིན་ན་བཀོལ་སྤྱོད་བྱོས། འོན་ཀྱང་ཁས་ལེན་མང་པོ་ཞིག་ནི་ཞིབ་འཇུག་པ་གཞན་གྱིས་ཁྱེད་ལ་མོས་མཐུན་བྱས་པ་
ཙམ་ལས་གཞན་མེད། ཁས་ལེན་དེ་ལྟ་བུ་བདེན་དཔང་དུ་བེད་སྤྱོད་གཏོང་འདོད་ན་རྒྱུ་ཆ་ལ་བསྡོམས་ཚིག་གི་སྙན་ཞུ་འབྲི་
དགོས་པར་མ་ཟད་ད་དུང་དེའི་རྒྱུ་མཚན་དང་བདེན་དཔང་གི་རྒྱབ་སྐྱོར་ཀྱང་དགོས་པ་ཡིན།
༦་༦ ཚིག་ཐོར་འགོད་པ།
ཁྱེད་ཀྱིས་བཀོལ་སྤྱོད་བཏང་ཆོག་པ་འདུག་སྙམ་པའི་རྒྱུ་ཆ་ཞིག་རྙེད་པ་ཡིན་ན་ངེས་པར་དུ་དམིགས་ཡུལ་ཡོད་པ་དང་
གཟབ་ནན་གྱིས་ལྟ་ཀློག་བྱེད་དགོས། འོན་ཀྱང་རྒྱུ་ཆ་དེ་དག་ཡང་བསྐྱར་རྙེད་མི་ཐུབ་པའམ་བློ་ལ་གསལ་པོ་ཞིག་མ་ངེས་
ན་ཕན་ཐོགས་དེ་ཙམ་མེད། ཡང་བསྐྱར་ཞུ་དགོས་པ་ཞིག་ལ་བྱ་བ་གཞན་ཞིག་མ་སྒྲུབ་སྔོན་དུ་རྒྱུ་ཆ་ཡི་ཟུར་མཆན་ནམ་ཐོ་
གཞུང་ཡོད་ཚད་ཟིན་ཐོར་འགོད་དགོས། དེ་ནས་རང་ཉིད་ལ་ཕན་པའི་ཐབས་ལམ་ཞིག་ལ་བརྟེན་ནས་ཟིན་བྲིས་བརྒྱབ་པ་
ཡིན་ན་དྲན་གསོ་གཏོང་བར་མ་ཟད་དཔེ་ཀློག་བྱས་པ་དེ་བེད་སྤྱོད་གཏོང་བ་དང་། རང་ཉིད་ཀྱི་བསམ་བློ་སྔར་ལས་ལྷག་
པར་ཡར་རྒྱས་གོང་འཕེལ་ལ་གཏོང་ཐུབ།
ཁྱེད་ཀྱིས་ཐོ་འགོད་རེའུ་མིག་དང་འབྲི་དེབ་ནང་ཟིན་བྲིས་རྒྱག་པའམ། ཡང་ན་རྩིས་འཁོར་དང་སྟབས་བདེའི་
འཕྲུལ་ཆས་བེད་སྤྱད་བཏང་ཆོག །ཐ་ན་དྲ་ཐོག་ལ་ཟིན་བྲིས་བཀོད་ཆོག་པ་ནི་དྲའི་རྒྱའི་བརྒྱུད་ལམ་གྱི་མ་ལག་གང་རུང་སྟེ།
(wordprocesr) མཉེན་ཆས་ནས་ཞིབ་ཕྲའི་དཔྱད་གཞི་དོ་དམ་མ་ལག་ལྟ་བུ་བེད་སྤྱད་བཏང་ཆོག །ཐབས་ཤེས་འདི་དག་
གང་ཞིག་ཡིན་རུང་ཚང་མར་རང་གི་དགེ་མཚན་དང་སྐྱོན་ཆ་ཡོད། ཁྱེད་ཀྱིས་དེ་རྣམས་ལ་རྒྱུས་ལོན་བྱེད་དགོས་
ཟད་རང་ཉིད་ལ་འཚམ་ཤོས་ཀྱི་ཐབས་ལམ་འདེམ་དགོས།
༦་༦་༡ ཤོག་ངོས་སུ་ཚིག་ཐོ་འགོད་པ།
ལོ་མང་བོའི་ཡར་སྔོན་ལ་རྒྱུ་ཆ་ཟིན་ཐོར་འགོད་པའི་ཚད་ལྡན་གྱི་བྱེད་ཐབས་ནི་ཐོ་འགོད་རེའུ་མིག་གི་ཡིག་ཆ་ཞིག་གསར་
བཟོ་བྱེད་རྒྱུ་དེ་རེད། (ཨིན་ཇིའི་ནང་ཚིག་ཐོར་འགོད་པའི་དཔེར་མཚོན།)
གཡོན་ཕྱོགས་ཀྱི་སྟེང་ངོས་སུ་རྩོམ་པ་པོ་དང་། བསྡུས་མིང་། ཤོག་ངོས་བཅས་དང་། གཡས་ཕྱོགས་ཀྱི་སྟེང་ངོས་སུ་གནད་
ཚིག་ཡོད་པས། ཞིབ་འཇུག་པ་ལ་གོ་རིམ་སྒྲིག་པ་དང་བསྐྱར་དུ་ཟིན་བྲིས་བསྒྲིགས་ནས་རིགས་དང་གོ་རིམ་མི་འདྲ་བ་
རྣམས་བགར་ཡོད།
ཤོག་བྱང་གི་དཀྱུས་སུ་རྒྱུ་ཆ་ཕྱོགས་བསྡོམས་བྱས་ནས་ཐད་ཀའི་ལུང་ཚིག་ཅིག་ཟིན་ཐོར་འགོད་པ་མ་ཟད། དེའི་ནང་དུ་
ལུང་ཚིག་དང་ཁྱད་པར་གསལ་པོ་ཡོད་པའི་ཞིབ་འཇུག་བྱ་རྒྱུའི་སྐོར་གྱི་བསམ་འཆར་དང་བསམ་ཚུལ་ཚུད་ཡོད། གཡོན་
གྱི་འོག་ཟུར་ནི་རྒྱུ་ཆའི་དཔེ་དེབ་ཀྱི་འཚོལ་གྲངས་རེད།
དེང་སྐབས་བྱེད་ཐབས་འདི་རྒྱ་ཁྱབ་ཏུ་བེད་སྤྱོད་གཏོང་མཁན་ཞིབ་འཇུག་མི་སྣ་ཉུང་ཤས་ལས་མེད་ཀྱང་ང་ཚོས་ད་དུང་དེའི་
ཁྲོད་ནས་གལ་ཆེ་བའི་རྣམ་གཞག་ཅིག་སྦྱང་ཆོག་པ་ཡིན།
རྒྱུ་ཆ་རེ་རེའི་དཔྱད་གཞིའི་ཐོ་གཞུང་གི་གནས་ཚུལ་ཆ་ཚང་ཟིན་བྲིས་སུ་འཁོད་པ་ཡིན་ན་ཚུལ་མཐུན་ནམ་ཡང་དག་པའི་
ངང་ལུང་འདྲེན་བྱེད་ཐུབ་ལ། ཡང་བསྐྱར་འཚོལ་དུས་ལས་སླ་བོ་ཡིན།
བརྗོད་གཞི་མ་འདྲ་ཡིན་ན་ཟིན་བྲིས་ལོགས་སུ་འགོད་དགོས། རྒྱུ་ཆ་གཅིག་ནས་བྱུང་ན་ཡང་བརྗོད་གཞི་མ་འདྲ་བའི་ཟིན་
བྲིས་རྣམས་ཟིང་ཟིང་ངང་མཉམ་འགོད་བྱེད་མི་རུང་།
ཟིན་བྲིས་རྣམས་འཁྲུལ་བ་མེད་པའི་སྒོ་ནས་འགོད་དགོས། རྒྱུ་མཚན་ནི་རྗེས་སུ་ཁྱེད་རང་དེ་དག་ལ་བརྟེན་ཐུབ་པ་དགོས།
(གལ་སྲིད་ཐིག་ཕྲེང་རེ་ཟུང་ལས་མང་བ་ལུང་འདྲེན་དགོས་ཀྱི་ཡོད་ན་པར་སློག་དང་པར་བཤུས། ཡང་ན་ཤོས་ངོས་ཆ་ཚང་
ངོ་བཤུས་རྒྱག་པའམ་ཡིག་ཚགས་ཆ་ཚང་གསོག་ཉར་བྱས་ཆོག །)
གཅིག་བྱས་ན་གལ་འགངས་ཆེ་ཤོས་ནི་ཁྱད་པར་གསལ་པོར་བཟོ་དགོས་ཀྱི་ཡོད་པ་སྟེ། (༡) རྒྱུ་ཆ་གང་ནས་ལུང་འདྲེན་
བྱེད་ཀྱི་ཡོད་པ་དང་། (༢) རྒྱུ་ཆ་གང་ཞིག་ཁྱེད་ཀྱིས་ཚིག་འགྲེལ་རྒྱག་པའམ་ཕྱོགས་བསྡོམས་རྒྱག་གི་ཡོད་པ། (༣) ཁྱེད་
ཀྱི་བསམ་ཚུལ་བཅས་རེད།
གལ་ཏེ་ཁྱེད་ཀྱིས་ཤོག་བུའི་སྟེང་དུ་ཡི་གེ་འབྲི་ན་ཁ་བྱང་དང་། གུག་རྟགས། ཁ་དོག་མི་འདྲ་བའི་སྣག་ཚ་ཡིས་ཡི་གེ་མི་འདྲ་
བ་འདི་དག་ཁྱད་པར་འབྱེད་དགོས། གལ་ཏེ་རྩིས་འཁོར་བཀོལ་བཞིན་པའམ་ཡང་ན་དྲ་ཐོག་ནས་ཟིན་བྲིས་འགོད་ཀྱི་ཡོད་
ན་ཡིག་གཟུགས་མི་འདྲ་བ་དང༌། ཡང་ན་ཁ་དོག་མི་འདྲ་བའི་ཡིག་གཟུགས་བཀོལ་དགོས། ང་ཚོས་ནན་བརྗོད་བྱེད་རྒྱུ་
ཞིག་ནི་རང་གི་སྐད་ཆ་དང་རྒྱུ་ཆའི་སྐད་ཆ་གཉིས་ཀྱི་ཁྱད་པར་ངེས་པར་དུ་གསལ་པོར་འབྱེད་དགོས། གང་ཡིན་ཟེར་ན་དེ་
གཉིས་མགོ་རྙོག་ཐེབས་རྒྱུ་ཤིན་ཏུ་སླ་བས་སོ།།
རྩིས་འཁོར་གྱི་ཡིག་ཆ་དང་བསྡུར་ན་ཤོག་ངོས་སུ་ཟིན་བྲིས་ཉར་ཚགས་དང་། ཉེན་སྐྱོབ། རེའུ་མིག་བཟོ་བ། བེད་སྤྱོད་བྱེད་
རྒྱུ་བཅས་ནི་དཀའ་ཚེགས་ཆེ་བར་མ་ཟད། ཡིག་ཐོག་ལ་འབེབ་སྐབས་ནོར་འཁྲུལ་ཐོན་སླ་བོ་ཡོད། ལུང་འདྲེན་ཞིག་ལག་
པས་འདྲ་བཤུས་བྱེད་སྐབས་རང་ཉིད་ནས་ཧ་ཅང་གཟབ་གཟབ་གང་ཡོང་བྱས་ཡོད་བསམ་ཀྱང་ཚིག་སྦྱོར་ལ་བཟོ་བཅོས་
ཐེབས་རྒྱུ་ཧ་ཅང་ལས་སླ་བོ་ཡིན། དེ་ལྟ་ན་ཡང་ཤོག་ངོས་སུ་ཟིན་བྲིས་འགོད་པ་ལ་དེའི་ཚོད་ཀྱི་ཕན་ཐོགས་ཤིག་ཡོད།
དཔེར་ན་འབྲི་དེབ་དང་རེའུ་མིག་གི་ཤོག་བྱང་ནི་རིན་གོང་ཆུང་ལ་སྟབས་བདེ་བོ་ཡོད། མཚམས་རེར་འཕྲུལ་ཆས་ཀྱི་
རིགས་ཁྱེར་མི་ཆོག་པའི་སྐབས་སུ་ཤོག་བུ་འཁྱེར་ཆོག་པ་དེ་འདྲ་ཡོད་པ་དང་། ཡིག་རྙིང་ཕྱོགས་བསྡུས་ཁང་ཁ་ཤས་ལ་
ཤོག་བུ་དང་ཞ་སྨྱུག་མ་གཏོགས་ཁྱེར་མི་ཆོག ། ཞིབ་འཇུག་མི་སྣ་ཁ་ཤས་ཀྱིས་སྔར་བཞིན་ཤོག་ངོས་སུ་ཟིན་བྲིས་འདེབས་
པ་ཡིན། རྒྱུ་མཚན་གཙོ་བོ་ནི་དེ་ཡིས་བསམ་གཞིག་གཏོང་བར་ཕན་ཐོགས་བསྐྲུན་པས་སོ། །ཁྱེད་ཀྱིས་ཡོད་ཚད་འབྲི་
བཤུས་བྱེད་མི་ཐུབ་པས་ན་ཤོག་བུ་བེད་སྤྱད་གཏོང་བ་དེས་ཁྱེད་ལ་གང་ཞིག་གལ་ཆེ་ཤོས་ཡིན་མིན་བསམ་བློ་མི་གཏོང་
ཐབས་མེད་བཟོ་བ་ཡིན། དེ་མཚུངས་ཟིན་བྲིས་ནི་ཤོག་བྱང་དང་ཤོག་བུའི་སྟེང་དུ་ཡོད་ན་དེ་དག་ཚན་པར་བགོས་པ་དང་།
གོང་འོག་དཀྲུག་པ། ཡང་ན་དེ་དག་ཅོག་ཙེ་དང་སྒྲོག་ཙེ་དང་ཐ་ན་པང་གཅལ་སྟེང་དུ་བཀྲམ་ཆོག །
ཟིན་བྲིས་རྒྱག་པའི་བྱེད་སྒོ་དེས་ཟིན་བྲིས་ཀྱི་ནང་གང་ཞིག་ཡོད་པ་ཡིད་ལ་འཛིན་རྒྱུར་ཕན་ཐོགས་པར་མ་ཟད། སྐབས་
དོན་གྱི་འབྲེལ་བ་ཁག་མཐོང་བ་དང་རང་ཉིད་ཀྱི་ལྟ་ཚུལ་མངོན་དུ་འགྱུར་བར་རོགས་པ་བྱེད། ད་ལྟ་ཡང་ཞིབ་འཇུག་མི་སྣ་
ཁ་ཤས་ཀྱི་ཤོག་ངོས་སུ་ཟིན་བྲིས་འདེབས་པ་ཁོ་ནར་བརྟེན་སྡོད་ཀྱི་ཡོད་ཀྱང་། མང་ཆེ་བས་རང་ཉིད་ཀྱི་རྩིས་འཁོར་བེད་
སྤྱོད་གཏོང་གི་ཡོད།
༦་༦་༢ རྩིས་འཁོར་ནང་ཟིན་བྲིས་འགོད་པ།
རྩིས་འཁོར་ནང་ཟིན་བྲིས་འགོད་སྐབས། ཁྱེད་ལ་གདམ་ཀ་རིགས་འགའ་ཡོད་པ་ནི།
ཆེས་སྟབས་བདེ་ཤོས་ནི་ཡི་གེ་གཏགས་སའི་མཉེན་ཆས་(WORD PROCESSOR) བེད་སྤྱོད་བྱས་ན་འཐུས། རྒྱུ་ཆ་རེ་
རེར་ཡིག་མཛོད་ཟུར་དུ་བཟོ་དགོས། རང་ཉིད་ཀྱི་སྐད་ཆ་དང་རྒྱུ་ཆའི་སྐད་ཆ་གཉིས་ཀྱི་ཁྱད་པར་ཧ་ཅང་གསལ་པོར་
འབྱེད་དགོས། ཡི་གེ་གཏགས་པའི་མཉེན་ཆས་བེད་སྤྱོད་གཏོང་རྒྱུ་ལས་སླ་བོ་ཡིན། འོན་ཀྱང་དེའི་ནང་རེའུ་མིག་བཟོ་
བ་དང༌། བང་རིམ་སྒྲིག་པ། རྣམ་གྲངས་བགར་པ། ཟིན་བྲིས་འཚོལ་རྒྱུ་བཅས་ལ་ཚད་བཀག་ཡོད། དེར་བརྟེན་དུས་
ཡུན་རིང་པོའམ་རྙོག་འཛིང་ཅན་གྱི་ལས་འཆར་ཞིག་ཡིན་ན་ཕར་ཆེར་གདམ་ཀ་གཞན་པ་གང་ཡོད་མེད་ལ་བསམ་བློ་
གཏོང་དགོས་པར་འགྱུར།
ཟིན་བྲིས་འགོད་ཆེད་དུ་བཟོས་པའི་མཉེན་ཆས་བེད་སྤྱོད་བཏང་ནས་ལས་འཆར་ཞིག་གི་ཐོག་རང་ཉིད་ཀྱི་ཟིན་བྲིས་
གསར་བཟོ་དང་། བང་རིམ་སྒྲིག་པ་སོགས་བྱས་ཆོག །དེ་འདྲའི་མཉེན་ཆས་ཀྱིས་ཁྱེད་ལ་རེའུ་མིག་བཟོ་བ་དང་། རྣམ་
གྲངས་བགར་པ། ཟིན་བྲིས་སྤྱོད་པར་རོགས་རམ་བྱེད་ཐུབ། འོན་ཀྱང་མཚམས་རེར་མཉེན་ཆས་དེ་དག་བདག་དབང་
ཡོད་པའི་འགྲོ་ལུགས་ལྟར་བཟོས་ཡོད་པས། མཉེན་ཆས་གཞན་དང་ཐུན་མོང་དུ་སྤྱོད་རྒྱུར་དཀའ་ངལ་འཕྲད་སྲིད།
ཆ་ཚང་རང་བཞིན་གྱི་རྒྱུ་ཆ་དོ་དམ་མ་ལག་གི་མཉེན་ཆས་བཀོལ་སྤྱོད་བྱས་ཆོག །འདི་འདྲའི་མཉེན་ཆས་མ་ལག་
གིས་ཁྱེད་ལ་རོགས་བྱས་ནས་ལེགས་སྒྲིག་དང་མཚམས་སྦྱོར་བྱེད་པར་མ་ཟད། དེ་དག་གིས་རྒྱུན་དུ་དྲ་རྒྱ་བརྒྱུད་ཐད་
ཀར་དཔེ་མཛོད་ཁང་གི་དཀར་ཆག་དང་རྒྱུ་ཆའི་གནས་བསྡུས་ཀྱི་མཛོད་ལ་ཞུགས་ཐུབ། དེ་དག་གིས་རྩོམ་འབྲི་
སྐབས་ལུང་འདྲེན་དང་དཀར་ཆག་གི་རྣམ་པ་གསར་སྒྱུར་བྱེད་ཐུབ། ཐ་ན་རྒྱུ་ཆ་དོ་དམ་མ་ལག་ཁ་ཤས་ནང་རང་གི་རྒྱུ་
ཆའི་གློག་དེབ་ཀྱི་འདྲ་བཤུས་ཆ་ཚང་ཉར་ཚགས་བྱེད་རོགས་དང་། མི་སྒེར་གྱི་རྒྱུ་ཆའི་དཔེ་མཛོད་ཅིག་གསར་སྐྲུན་
དང་ཉར་ཚགས་བྱེད་ཐུབ། འོན་ཀྱང་ཟིན་བྲིས་ཀྱི་གོ་རིམ་དང་འདྲ་བར་མ་ལག་དེ་དག་སྐབས་འགར་བདག་དབང་
ཡོད་པའི་འགྲོ་ལུགས་ཡོད་པས་དེ་དག་བཀོལ་སྤྱོད་གཏོང་ཤེས་པ་བྱ་དགོས།
མ་ལག་འདི་གསུམ་ཀ་དྲ་ཚིགས་བརྒྱུད་ནས་ཐོབ་ཐུབ། དེའི་དོན་ནི། མ་ལག་དེ་དག་དང་ཟིན་བྲིས་རྣམས་རང་ཉིད་ཀྱི་རྩིས་
འཁོར་ནང་དུ་གནས་བཅའ་བ་མ་ཡིན་པར་སྤྲིན་པའི་(cLoUP) ནང་ཡོད། འདི་ཡིས་རྒྱུ་ཆའི་གནས་བསྡུས་རྣམས་སྣང་མེད་
སྒོ་ནས་བོར་བརླག་ལ་འགྲོ་བ་ལས་སྲུང་སྐྱོབ་དང་། ཡང་ན་བསྲེ་ལྷད་མ་ཡོང་བ་བྱེད་ཐུབ་པར་མ་ཟད། (སོ་སོའི་རྩིས་འཁོར་
གྱིས་སྲ་ཆས་འཕྲོ་བརླག་ལ་འགྲོ་བར་སེམས་ཁྲལ་བྱེད་མི་དགོས།) ཞིབ་འཇུག་མི་སྣ་གཞན་དང་ལྷན་དུ་གནས་ཚུལ་ཐུན་
མོང་དུ་སྤྱོད་པ་དང་མཉམ་ལས་བྱེད་པར་རོགས་ཕན་བྱེད།
འཕྲུལ་ཆས་གང་ཞིག་བེད་སྤྱོད་གཏོང་གི་ཡོད་རུང་། ཁྱེད་ཀྱིས་གཞི་རྩའི་དྲི་བ་ཁག་གཅིག་ལ་བསམ་བློ་གཏོང་དགོས་པ་ནི།
ཇི་ལྟར་བྱས་ནས་གོ་རིམ་ལྡན་པ་རྒྱུན་འཁྱོངས་བྱེད་དམ། དཔེར་ན་རྒྱུ་ཆ་རེ་རེར་ལོགས་སུ་དབྱེ་བའི་ཡིག་ཆ་བཟོ་རྒྱུ་
ཡིན་ན་ཡིག་ཆ་དེ་རྣམས་ལ་མིང་འདོགས་པ་དང་གསོག་འཇོག་བྱེད་པའི་མ་ལག་ཞིག་དགོས། རྩིས་འཁོར་སྲ་ཆས་
ནང་ནས་ཡིག་ཆ་“བོར་བརླག” ཏུ་འགྲོ་རྒྱུ་ཧ་ཅང་ལས་སླ་བོ་ཡིན།
མ་འོངས་པར་ཟིན་བྲིས་ཇི་ལྟར་བཀོལ་རྒྱུ་ཡིན་ནམ། རང་གི་ལས་འཆར་གྱི་ཆེ་ཆུང་དང་། མཚམས་བཞག་ང འམ་ཡང་
ན་མུ་མཐུད་གནང་བཞིན་པའི་ལས་འཆར། སོ་སོ་གཅིག་པོ་དང་ཡང་ན་གཞན་དང་མཉམ་ལས་བྱེད་པའི་ལས་འཆར་
་གཞིག་པའི་ཟིན་བྲིས་ཉར་ཚགས་བྱེད་སྟངས་ཀྱང་མ་འདྲ་བ་བྱ་རྒྱུའི་ཐག་བཅད་ན་འགྲིག །།
སློབ་གྲྭའམ་དཔེ་མཛོད་ཁང་གི་མ་ལག་གང་འདྲ་བེད་སྤྱོད་གཏོང་ཐུབ་བམ། སློབ་གྲྭ་མང་པོས་དགེ་རྒན་དང་སློབ་
མར་ཟིན་བྲིས་སམ་དཔྱད་གཞིའི་ཡིག་རིགས་དོ་དམ་མ་ལག་མཁོ་སྤྲོད་བྱེད་ཀྱི་ཡོད་ཅིང་། སྐབས་འགར་མ་ལག་དེ་
དག་དང་ཁོ་ཚོའི་ཐོ་གཞུང་ནང་གཅིག་ཏུ་བསྡུས་ཡོད། གལ་ཏེ་སློབ་གྲྭས་འདི་ལྟ་བུའི་མཐུན་རྐྱེན་སྦྱོར་གྱི་ཡོད་ན་དེ་
དག་བཀོལ་སྤྱོད་བྱེད་རྒྱུར་མཉམ་འཇོག་བྱེད་དགོས།
གལ་ཆེ་ཤོས་ནི་བྱེད་ཐབས་གང་ཞིག་ཁྱེད་རང་གི་རྩོམ་འབྲི་དང་། བསམ་གཞིག ལས་ཀ་བྱེད་སྟངས་བཅས་འཚམ་
ཤོས་ཡིན་ནམ། རང་ཉིད་རྩོམ་པ་པོ་དང་ཞིབ་འཇུག་པ་ཞིག་ཏུ་འགྱུར་སྐབས། རང་ཉིད་ལ་ཐུན་མོང་མ་ཡིན་པའི་ལས་
ཀ་བྱེད་སྟངས་ཤིག་འཕེལ་རྒྱས་གཏོང་གི་རེད། མི་ཁ་ཤས་ཀྱིས་འདི་དག་ནི་དཀའ་ཚེགས་ཅན་དང་། མགོ་རྙོག་ཅན།
ཐ་ན་ཧ་ཅང་རྟོགས་དཀའ་བ་ཞིག་ཏུ་བསམ་སྲིད། དེ་ལ་གནད་འགག་མི་འདུག །ཁྱེད་ཀྱི་དམིགས་ཡུལ་ནི་ཟིན་བྲིས་
རྒྱས་སྤྲོས་ཅན་ནམ་ཟབ་ཅིང་རྒྱ་ཆེ་བ་ཞིག་འགོད་རྒྱུ་དེ་མ་ཡིན་པར། ཞིབ་འཇུག་གི་ཆེད་དུ་གནས་ཚད་ལྡན་པ་དང་
སྤྱང་གྲུང་ལྡན་པའི་ངང་འབྲི་རྒྱུ་དེ་རེད། མཉེན་ཆས་གང་རུང་གིས་ཁྱེད་ལ་རོགས་ཕན་སྒྲུབ་མི་ཐུབ་པ་ཡིན་ན་དེ་བེད་
སྤྱོད་གཏོང་དགོས་དོན་མེད།
༦་༦་༣ ལུང་འདྲེན་དང་། ཚིག་འགྲེལ། བསྡོམས་ཚིག་གང་ཞིག་འགོད་དགོས་མིན་ཐག་གཅོད་བྱེད་པ།
གལ་ཏེ་རྒྱུ་ཆ་རྣམས་པར་བཤུས་དང་། འཚག་སེལ་(sCAN)བཤེར་འབེབ་(DowNLOAD)སོགས་བྱེད་ཀྱི་ཡོད་པའམ། ཡང་
ན་རྩོམ་ཡིག་འབྲི་སྐབས་དེ་དག་དྲ་རྒྱ་བརྒྱུད་ནས་ཐོབ་ཀྱི་ཡོད་པ་ཤེས་ན་མིང་ཚིག་ཇི་མ་ཇི་བཞིན་ཉར་ཚགས་བྱེད་རྒྱུར་
དམིགས་པ་གཏོད་རྒྱུ་ཉུང་ཙམ་བྱས་ནས་དེ་ལ་དངོས་སུ་ཞུགས་རྒྱུ་གལ་ཆེ། དེ་ལ་དགེ་མཚན་ཆེན་པོ་ལྡན་པ་སྟེ། རྒྱུ་ཆ་
ཕྱོགས་བསྡོམས་བྱས་པ་དེས་རང་ཉིད་ཀྱི་གོ་རྟོགས་ལ་ཕན་པར་མ་ཟད། ཟིན་བྲིས་དུམ་བུ་དེ་དག་རང་ཉིད་ཀྱིས་རྩོམ་ཡིག་
འབྲི་དུས་ལུང་འདྲེན་ནམ། ཡང་ན་ཚིག་འགྲེལ་རྒྱག་དགོས་པ་ཡོང་སྲིད། རང་ཉིད་ཀྱིས་རྒྱུ་ཆ་ལ་ཕར་ལན་བཏབ་པ་རྣམས་
ཀྱང་ཟིན་བྲིས་སུ་འགོད་དགོས། ཁྱེད་ཀྱིས་ཁས་ལེན་པའི་ཕྱོགས་གང་ཡིན་པ་དང་། ཁས་མི་ལེན་པའི་ཕྱོགས་གང་ཡིན་པ།
ཁྱེད་རང་གིས་བརྗོད་འདོད་པ་གང་ཡིན་པ། དཔེར་ན་དེ་རེད། འོན་ཀྱང་་་་་ལྟ་བུ་སོགས་རེད།
གལ་ཏེ་རྒྱུ་ཆ་ཉར་ཚགས་བྱེད་མི་ཐུབ་པ་དང་། རྗེས་ཕྱོགས་དེ་དག་བལྟ་ཀློག་བྱེད་ཐུབ་མིན་མི་ཤེས་ཚེ། ཁྱེད་ལ་དཀའ་
ཚེགས་ཆེ་བའི་གདམ་ཀ་ཞིག་ཡོད། དགའ་མོས་ཡོད་པའམ་སྤྱོད་སྒོ་ཆེ་བའི་མིང་ཚིག་ཚང་མ་བཤུ་འབྲི་བྱེད་རྒྱུར་དུས་ཚོད་
རིང་པོ་ཞིག་འགོར་གྱི་ཡོད། རྗེས་སུ་རང་ཉིད་ལ་དགོས་པའི་ལུང་ཚིག་གཅིག་ལ་ཕྱོགས་བསྡོམས་གཅིག་པོ་ལས་མེད་པ་
ཤེས་ཚེ། དེ་ནི་སུན་སྣང་ངམ་རྙོག་གྲ་ཚ་བོ་ཞིག་རེད། དེ་བས་ཟིན་བྲིས་འབྲི་སྐབས་ངེས་པར་དུ་ལུང་འདྲེན་དེ་བེད་སྤྱོད་
གཏོང་མིན་དང་། ཚིག་འགྲེལ་རྒྱག་མིན། ཕྱོགས་བསྡོམས་བྱེད་མིན་གདམ་ཀ་བྱེད་དགོས། སྤྱིར་བཏང་སྒྱུ་རྩལ་རིག་པར་
ཞིབ་འཇུག་བྱེད་མཁན་ཚོས་ལུང་འདྲེན་མང་ཤོས་བྱེད་པ་དང༌། སྤྱི་ཚོགས་དང་རང་བྱུང་ཚན་རིག་པར་ཚིག་འགྲེལ་དང་
ཕྱོགས་བསྡོམས་གནང་གི་ཡོད། འོན་ཀྱང་གདམ་ཀ་ཚང་མ་རང་ཉིད་ཀྱི་རྒྱུ་ཆ་ཇི་ལྟར་བེད་སྤྱོད་གཏོང་མིན་ལ་རག་ལས་པ་
ཡིན།
ཁྱེད་ལ་ཚིག་དུམ་བུ་གཅིག་དང་། ས་བཅད་གཅིག །རྩོམ་ཡིག་ཧྲིལ་བོ་དང་། ཡང་ན་དཔེ་དེབ་ཧྲིལ་བོའི་དོན་དག་གཙོ་བོ་
དགོས་པའི་སྐབས་སུ་ཕྱོགས་བསྡོམས་བྱེད་པ་ཡིན། ཕྱོགས་བསྡོམས་ནི་སྐབས་དོན་དང་ལྟ་ཚུལ་གང་རུང་ཞིག་ལ་འབྲེལ་
བ་ཡོད་དུས་ཕན་ཐོགས་ཡོད་པས་བྱེ་བྲག་གམ་དམིགས་བཀར་གྱི་འབྲེལ་བར་དེ་ཙམ་ཕན་ཐོགས་མེད། རྒྱུ་ཆའི་ཕྱོགས་
བསྡོམས་ཤིག་ནི་ནམ་ཡང་བདེན་དཔང་ཡག་པོ་ཞིག་ཏུ་འགྱུར་མི་ཐུབ།
རྩོམ་ཡིག་ཅིག་གི་ནང་དུ་ཁྱད་པར་ཅན་གྱི་ཐ་སྙད་གང་རུང་ཞིག་རྩོམ་ཡིག་གི་དོན་སྙིང་ལས་གལ་མི་ཆེ་བའི་སྐབས་སུ་
ཚིག་འགྲེལ་རྒྱག་པ་ཡིན། ཚིག་འགྲེལ་ཟེར་བ་ནི་མིང་ཚིག་རེ་ཟུང་ལ་འགྱུར་བ་བཏང་བའི་དོན་མིན། མིང་ཚིག་ཐད་ཀར་
ལུང་འདྲེན་བྱས་པ་ཇི་བཞིན་ཚིག་འགྲེལ་ནི་ནམ་ཡང་བདེན་དཔང་ལེགས་པོ་ཞིག་ཏུ་འགྱུར་མི་ཐུབ།
གཤམ་གྱི་དམིགས་ཡུལ་འདི་དག་གི་ཆེད་དུ་ལུང་འདྲེན་ཇི་མ་ཇི་བཞིན་ཞུ་དགོས།
ལུང་ཚིག་རྣམས་ནི་རྒྱུ་མཚན་ལ་རྒྱབ་གཉེར་བྱེད་པའི་བདེན་དཔང་ཡིན། དཔེར་ན་ས་ཁུལ་གཞན་ནས་ཨེ་ལ་མོའི་
གཡུལ་འགྱེད་ལ་རྣམ་འགྱུར་སྟོན་ཚུལ་མ་འདྲ་བ་ཡོད་ཚུལ་བརྗོད་པར། ཁྱེད་ཀྱིས་ཚགས་པར་ཁག་གི་ཚིག་བརྗོད་ཇི་
མ་ཇི་བཞིན་ལུང་འདྲེན་བྱེད་པ་ལྟ་བུ་རེད། གལ་ཏེ་ཁྱེད་ལ་ཁོ་ཚོའི་སྤྱིར་བཏང་གི་སེམས་ཁམས་མཁོ་ན་ཚིག་འགྲེལ་
བརྒྱབ་ཆོག།
མཁས་པ་ཚད་ལྡན་ཞིག་གིས་བརྩམས་པའི་ཚིག་བརྗོད་ལ་བརྟེན་པའམ་ཡང་ན་དེར་ཁ་གཏད་གཅོག་པ།
ཚིག་བརྗོད་འདི་དག་ལ་གསར་གཏོད་ཀྱི་རང་བཞིན་ལྡན་པའམ་ཡིད་དབང་འགུག་པའི་ལུང་འདྲེན་གྱིས་བགྲོ་གླེང་ཆ་
ཚང་ལ་བཟོ་ལྟ་གཏོད་ཐུབ་པ།
རྒྱུ་ཆའི་ཁས་ལེན་ལ་ཁྱེད་ཀྱིས་ངོས་ལེན་བྱེད་མི་ཐུབ་པ་དང་དྲང་པོ་ཡོང་བའི་ཆེད་ཁྱེད་ཀྱིས་གནད་ལ་འཁེལ་བའི་སྒོ་
ནས་ཁས་ལེན་དེ་ལ་གསལ་བཤད་བྱེད་འདོད་པ་བཅས་སོ༎
རྗེས་སུ་རང་ཉིད་ཀྱི་ནོར་འཁྲུལ་མེད་པའི་སྒོ་ནས་ཡང་བསྐྱར་དྲན་ཡོང་གི་རེད་བསམ་ནས་ནམ་ཡང་ལུང་འདྲེན་ལ་བསྡུས་
ཚིག་མ་སྤྱོད། དེ་ལྟར་བྱེད་མི་རུང་། ལུང་འདྲེན་ལོག་པར་བྱེད་པའམ་ནོར་པ་ཡིན་ན་རང་ཉིད་ཀྱི་བརྩི་མཐོང་ལ་སྣང་མེད་
བཏང་བ་ཡིན།
༦་༦་༤ སྐབས་དོན་ཡང་དག་པ་ཡོང་ཐབས།
ཐམས་ཅད་ཟིན་བྲིས་སུ་འགོད་མི་ཐུབ་ཀྱང་རང་ཉིད་ལ་ལྡང་ཚོད་ཀྱི་རྒྱུ་ཆ་ཟིན་བྲིས་སུ་འགོད་དགོས་པ་སྟེ། དེ་ལྟར་བྱས་ན་
རྒྱུ་ཆའི་ནང་དོན་འཁྲུལ་མེད་དུ་གསལ་སྟོན་ནུས་ལ། རྒྱུ་ཆ་བེད་སྤྱོད་གཏོང་སྐབས་སུ་ཁོང་ཚོས་གང་ཞིག་བརྗོད་ཡོད་མེད་
ཙམ་མ་ཡིན་པར་ཁོ་ཚོས་གནས་ཚུལ་ཇི་ལྟར་བེད་སྤྱོད་བཏང་ཡོད་ཚུལ་ཡང་ཐོ་འགོད་བྱེད་དགོས།
༡། ལུང་འདྲེན་དང་། ཚིག་འགྲེལ། ཕྱོགས་བསྡོམས་བཅས་བྱེད་དུས་སྐབས་དོན་ལ་དོ་སྣང་བྱེད་དགོས།
སྐབས་དོན་དང་མ་འབྲེལ་བའི་ལུང་འདྲེན་བྱེད་པ་ལས་རྦད་དེ་གཡོལ་མི་ཐུབ། རྒྱུ་མཚན་ནི་མ་དཔེ་ཆ་ཚང་ལུང་འདྲེན་
བྱེད་མི་ཐུབ་པས་སོ། །དེར་བརྟེན་ཚིག་འགྲེལ་དང་། ཕྱོགས་བསྡོམས་ཀྱི་འཆར་ཟིན་འགོད་སྐབས་དང་། ལུང་ཚིག་གཅིག་
པར་སློག་རྒྱག་སྐབས། ངེས་པར་དུ་མ་དཔེ་དམ་འཛིན་བྱེད་པ་དགོས་ལ་གལ་ཆེ་ཤོས་ནི་སྐབས་དོན་དང་འབྲེལ་ཡོད་ཞིག་
ཡིན་དགོས། སྒྲུབ་བྱེད་ཀྱི་ཆ་ཤས་ཤིག་ཐོ་འགོད་བྱེད་སྐབས། རྩོམ་པ་པོས་མཐའ་སྐྱེལ་བྱེད་པའི་རྒྱུ་མཚན་གྱི་ཁ་ཕྱོགས་ཐོ་
འགོད་བྱེད་དགོས།
ཚིག་ཐོ། སྦར་ཊོ་ལི། (ཤོག་ངོས་༡༢༣ པར་) དམག་འཁྲུག་དེ་ག་པ་ཡི་རྐྱེན་ལས་བྱུང་བ་རེད།
ཚིག་ཐོ། སྦར་ཊོ་ལི། (ཤོག་ངོས་༡༢༣ པར་) དམག་འཁྲུག་དེ་ཀ་པ་དང་ཁ་པ། ང་པ་བཅས་ཀྱི་རྐྱེན་ལས་བྱུང་བ་རེད།
འོན་ཀྱང་སྦར་ཊོ་ལི། དམག་འཁྲུག་དེ་ཀ་པ་དང་ང་པ། ག་པ་བཅས་ཀྱི་རྐྱེན་ལས་དམག་འཁྲུག་བྱུང་བ་རེད། (ཤོག་ངོས་
༡༢༣) འོན་ཀྱང་ག་པ་ནི་གལ་གནད་ཆེ་ཤོས་ཀྱི་རྐྱེན་དུ་གྱུར་ཡོད། (ཤོག་ངོས་123) དེ་ལ་རྒྱུ་མཚན་གསུམ་ཡོད་དེ། རྒྱུ་
མཚན་དང་པོ། (ཤོག་ངོས་༡༢༤ ནས ༡༢༦) རྒྱུ་མཚན་གཉིས་པ། (ཤོག་ངོས་༡༢༦) རྒྱུ་མཚན་གསུམ་པ་(༡༢༧ ནས་
༡༢༨) ལྟ་བུ་རེད།
སྐབས་འགར་མཇུག་བསྡོམས་ཁོ་ནར་དོ་སྣང་བྱེད་སྲིད། འོན་ཀྱང་ནམ་རྒྱུན་ཀློག་པ་པོར་མཚོན་ན་སྒྲུབ་བྱེད་ཀྱི་
རྒྱབ་སྐྱོར་ཁྲོད་ནས་ཕྱོགས་བསྡོམས་ཇི་ལྟར་ཐོན་པའི་བརྒྱུད་རིམ་དེ་ཤེས་འདོད་ཡོད། དེར་བརྟེན་ཟིན་ཐོ་འགོད་པའི་སྐབས་
སུ་ཕྱོགས་བསྡོམས་གཅིག་པོ་མ་ཡིན་པར། དེ་ལ་རྒྱབ་སྐྱོར་བྱེད་པའི་སྒྲུབ་བྱེད་རྣམས་ཀྱང་ཟིན་ཐོར་འགོད་དགོས།
༢། ཁས་ལེན་ཞིག་ཟིན་ཐོར་འགོད་སྐབས། མ་དཔེའི་ནང་དེའི་བྱེད་སྒོ་གང་ཡིན་པ་ཟིན་ཐོར་འགོད་དགོས།
དེ་ནི་དོན་དག་གཙོ་བོ་ཞིག་རེད་དམ་དོན་དག་ཕལ་བ་ཞིག་རེད། ཁྱད་ཆོས་རེད་དམ་ཡང་ན་དམིགས་བསལ་རེད། ཁྱད་
པར་འདི་དག་ལ་དོ་སྣང་བྱས་པ་ཡིན་ན་གཤམ་གྱི་ནོར་འཁྲུལ་དེ་རིགས་སྔོན་འགོག་བྱེད་ཐུབ།
འཇོན་སེ་ལགས་ཀྱི་མ་དཔེའི་ནང་། “ཞིབ་འཇུག་མི་སྣའི་འདོད་ཚུལ་ལྟར་ན་གློ་བའི་སྐྲན་ནད་ལ་རྒྱུ་རྐྱེན་ཁ་ཤས་ཡོད་པ་
དང་། དེའི་ཁྲོད་དུ་རིགས་རྒྱུད་ཀྱི་རང་བཞིན་ཅན་དང་། ཁོར་ཡུག་གི་རྒྱུ་རྐྱེན་ལ་བརྟེན་ནས་བྱུང་བ། དཔེར་ན་རྡོ་རྒྱུས་དང་།
རེ་ཌི་ཡམ་ཟེར་བའི་རླངས་རྫས། རྡུལ་རྫས་ཕྲ་མོ་བཅས་ཡིན། འོན་ཀྱང་རྒྱུ་ཆའི་གནས་བསྡུས་ལ་ཞིབ་འཇུག་མ་བྱས་པའི་
མི་རྣམས་ཀྱིས་ཐ་མག་འཐེན་པ་ནི་གློ་སྐྲན་འབྱུང་བའི་རྒྱུ་རྐྱེན་གཙོ་བོ་དེ་ཡིན་པར་དོགས་པ་བྱེད་ཀྱི་ཡོད”
འཇོན་སེ་ལགས་ཀྱི་རྩོམ་ཡིག་ལོག་འདྲེན་བྱས་པ་ནི། རྒྱུ་རྐྱེན་མང་པོ་ཡོད་པ་ལས་ཐ་མག་ནི་གློ་བའི་སྐྲན་ནད་ཀྱི་རྒྱུ་རྐྱེན་
གཅིག་རེད། འཇོན་སི་ལགས་ཀྱིས་“གློ་བའི་སྐྲན་ནད་ལ་རྒྱུ་རྐྱེན་ཁ་ཤས་ཡོད་པ་དང་། དེའི་ཁྲོད་དུ་རིགས་རྒྱུད་ཀྱི་རང་
བཞིན་ཅན་དང་། ཁོར་ཡུག་གི་རྒྱུ་རྐྱེན་ལ་བརྟེན་ནས་བྱུང་བ། དཔེར་ན་རྡོ་རྒྱུས་དང་། རེ་ཌི་ཡམ་ཟེར་བའི་རླངས་རྫས། རྡུལ་
རྫས་ཕྲ་མོ་བཅས་ཡིན” གསུངས་ཡོད་ལྟ་བུ།
འཇོན་སེ་ལགས་ཀྱིས་དེ་ལྟ་བུ་རྩ་བ་ཉིད་ནས་གླེང་མེད། དེའི་ནང་རང་ཉིད་ཀྱི་གླེང་འདོད་པའི་ལྟ་བ་དེ་བརྟན་པོ་བཟོ་ཆེད་
གཞན་གྱི་ལྟ་ཚུལ་ལ་ངོས་ལེན་བྱས་ཡོད། མི་ཞིག་གིས་ཤེས་བཞིན་དུ་ལོག་འགྲེལ་བརྒྱབ་པ་ཡིན་ན་དེ་ནི་བདེན་དོན་གྱི་
ཚད་གཞི་ལ་བརྩི་མེད་བྱས་པ་ཞིག་རེད། འོན་ཀྱང་ཁྱེད་ཀྱིས་རྒྱུ་ཆའི་ཚིག་བརྗོད་ཁོ་ན་ཙམ་ལས་སྒྲུབ་བྱེད་དེ་དག་གི་བྱེད་
སྒོ་རྣམས་ལ་དོ་སྣང་མ་བྱས་པ་ཡིན་ན་རྣམ་གཡེང་ངམ་ལྷོད་གཡེང་སྒོ་ནས་ནོར་འཁྲུལ་ཤོར་སྲིད།
ནོར་འཁྲུལ་དེ་རིགས་མི་ཡོང་བའི་ཆེད། སྒྲུབ་བྱེད་ཀྱི་སྙིང་པོར་གྱུར་པའི་འགྲེལ་བརྗོད་རྣམས་ཁྱད་ཆོས་ཀྱི་ཕྱོགས་
ནས་ཡིན་པའམ། དམིགས་བསལ་གྱི་ཕྱོགས་ཡིན་མིན་གྱི་ཁྱད་པར་འབྱེད་དགོས། དེའི་སྐོར་རྩོམ་པ་པོས་ངོས་ལེན་བྱས་
ཡོད་ཀྱང་གནད་ཆུང་དུ་བརྩིས་ཡོད། རྩོམ་པ་པོའི་དམིགས་དོན་གྱི་ལྡོག་ཕྱོགས་ནས་ཀློག་སྟེ། རྩོམ་པ་པོའི་མི་མངོན་པའི་
དམིགས་ཡུལ་ཐེར་འདོན་བྱེད་པ། དཔེར་ན་རྒྱུ་ཆ་ཡི་དོན་དག་གལ་ཆེན་ཞིག་གལ་ཆུང་དུ་རྩིས་ནས་གསལ་སྟོན་མི་བྱེད་
པའམ་སྡུག་ས་ནས་བཤད་ན་དོན་དངོས་ཐོག་དེ་ནི་རྒྱུ་ཆའི་ནང་དོན་ཡོངས་རྫོགས་ཡིན་པ་ལྟ་བུ་རེད།
༣། ཁས་ལེན་གྱི་ཁྱབ་ཚད་དང་ཡིད་རྟོན་རུང་བའི་ཚད་གཞི་ཟིན་ཐོར་འགོད་པ།
འདི་དག་གཅིག་པ་མིན།
སྣུམ་སྲེག་ཞོག་ཁོག་གི་རྫས་སྦྱོར་རྣམས་ནི་སྐྲན་ནད་ཀྱི་རྒྱུ་རྐྱེན་ཡིན།
སྣུམ་སྲེག་ཞོག་ཁོག་ནང་གི་རྫས་སྦྱོར་རྣམས་ནི་སྐྲན་ནད་ཀྱི་རྒྱུ་རྐྱེན་ཞིག་ཡིན་སྲིད།
སྣུམ་སྲེག་ཞོག་ཁོག་ནང་གི་རྫས་སྦྱོར་རིགས་ཁ་ཤས་ནི་སྐྲན་ནད་བྱུང་ཚད་མཐོ་རུ་འགྲོ་བར་འབྲེལ་བ་ཡོད།
༤། རྩོམ་པ་པོ་ཞིག་གིས་ཕྱོགས་བསྡོམས་བྱས་པ་དང་། རྩོམ་པ་པོ་གཞན་ཞིག་གིས་ལྟ་ཚུལ་དེ་ལ་ཕྱོགས་བསྡོམས་
བྱས་པ་གཉིས་གོ་ནོར་ཐེབས་མི་རུང་།
རྩོམ་པ་པོ་ཁ་ཤས་ཀྱིས་གཞན་གྱི་སྒྲུབ་བྱེད་ལ་ཕྱོགས་བསྡོམས་བྱས་པ་གསལ་པོར་མི་སྟོན་པས། ང་ཚོས་ཁོང་རྣམས་ཀྱི་
ཤོད་སྟངས་ལས་སླ་བོར་ལུང་དྲངས་ཏེ། ཁོ་ཚོའི་དགག་ལན་སྤྲོད་འདོད་པ་ནི་དོན་དངོས་ཐོག་ཁོ་ཚོའི་ཡིད་ཆེས་བྱེད་ས་དེ་མ་རེད།
༥། རྒྱུ་ཆ་ཡིས་མོས་མཐུན་ཡོད་པ་དང་མོས་མཐུན་མེད་པའི་རྒྱུ་མཚན་ལ་དོ་སྣང་སྤྲོད་དགོས།
སྤྱི་ཚོགས་ཀྱི་ཚན་རིག་པ་གཉིས་ལ་མཚོན་ལ། སྤྱི་ཚོགས་ཀྱི་གནད་དོན་ནི་མི་སྒེར་གྱི་རྒྱུ་རྐྱེན་ལས་བྱུང་བ་ཞིག་ཡིན་པ་
ལས། ཁོར་ཡུག་གི་རྒྱུ་རྐྱེན་ལས་བྱུང་བ་ཞིག་མིན་པར་འདོད། འོན་ཀྱང་དེའི་ནང་གི་གཅིག་གིས་རིགས་རྒྱུད་བདེན་དཔང་
ལ་ལུང་འདྲེན་བྱེད་སྲིད་པ་དང་། གཅིག་ཤོས་ཀྱིས་ཆོས་ལུགས་དད་མོས་ལུང་འདྲེན་བྱེད་སྲིད། རྒྱུ་ཆ་དེ་དག་གིས་ཅིའི་
ཕྱིར་རམ་ཇི་ལྟར་མོས་མཐུན་བྱེད་པ་དེ། ཁོ་ཚོ་འཐད་པ་བྱུང་བའི་དོན་དངོས་དང་འདྲ་བར་གལ་ཆེན་ཡིན། དེ་དང་འདྲ་བར།
རྒྱུ་ཆ་ཁག་གིས་བདེན་དཔང་གཅིག་ལ་གོ་བ་ལེན་སྟངས་མི་འདྲ་བའམ་གནད་དོན་སེལ་ཐབས་མི་འདྲ་བ་བཀོལ་བའི་
དབང་གིས་ཕྱོགས་འགལ་འབྱུང་སྲིད།
ཞིབ་འཇུག་མི་སྣ་སུ་རུང་ཞིག་གིས་གནད་དོན་གང་རུང་ཞིག་གི་ཐོག་བཤད་པའི་སྐད་ཆར་འཐམ་སྡོད་རྒྱུ་དེ་ཉེན་
ཁ་ཆེ་བའི་བྱ་བ་ཞིག་རེད་ལ། ཡང་མཐའ་དཔྱོད་མེད་པའི་སྒོ་ནས་གཞན་གྱི་རྩོམ་ཡིག་ལ་ཕྱོགས་བསྡོམས་བརྒྱབ་བསྡད་པ་
ཡིན་ན་དེ་ནི་“ཞིབ་འཇུག” ཅིག་མིན་པའི་རྟགས་བསྟན་པས་ན་རྒྱུ་ཆ་དེ་ནི་ཡོངས་ཁྱབ་ཏུ་ཁས་ལེན་བྱེད་ཀྱི་ཡོད་ན་ཡང་
གཟབ་གཟབ་བྱེད་དགོས། གལ་ཏེ་ཉུང་མཐར་ཡང་རྒྱུ་ཆ་གཉིས་ལ་ཁུངས་གཏུགས་པ་ཡིན་ན་དེ་དག་གིས་ཕན་ཚུན་ལ་
ངོས་ལེན་ཆ་ཚང་བྱེད་ཀྱི་མེད་པ་ཤེས་ཐུབ། གནས་སྐབས་འདིར་སླེབས་དུས་རང་ཉིད་ཀྱིས་ཞིབ་འཇུག་འགོ་བརྩམས་ཆོག་
པ་ཡིན། སྒྲུབ་བྱེད་ཀྱི་རིགས་པ་གང་ཞིག་བཟང་ངམ། གང་ཞིག་གིས་བདེན་དཔང་ལ་བརྩི་འཇོག་བྱེད་ཀྱི་འདུག་གམ། དོན་
དངོས་ཐོག་འདི་རུ་ཁྱེད་ལ་ཞིབ་འཇུག་གི་གནད་དོན་ཞིག་ཡོད་ལ། ང་ཚོས་སུ་ལ་ཡིད་ཆེས་བྱེད་དགོས་སམ་ཟེར་བ་ལྟ་བུ་རེད།
༦་༧ རྒྱུ་ཆར་མཆན་འདེབས་པ།
༦་༧་༡ མཐའ་ཟུར་གྱི་སྟོང་ཆར་མཆན་འདེབས་པ།
ཤོག་བུའི་ངོས་སམ། ཡང་ན་རྩིས་འཁོར་ནང་ཟིན་ཐོར་འགོད་རྒྱུ་གདམ་ཀ་ཡིན་པ་ལྟར། ཁྱེད་ཀྱིས་པར་སློག་བརྒྱབ་པའི་
ཤོག་ངོས་དང་རྩིས་འཁོར་ནང་ཐད་ཀར་མཆན་བཏབ་ཆོག །མཆན་ནི་རྩོམ་ཡིག་ཞིག་གི་ཐོག་ལ་རྟགས་རྒྱག་པའི་བྱེད་
ཐབས་ཤིག་ཡིན་པ་དང་། དེ་ནི་འགྲེལ་བརྗོད་བྱེད་པ། དྲི་བ་གཏོང་བ། སྒོ་བསྟུན་བརྡ་ཚོན་(དཔེ་དེབ་ཕན་ཚུན་བརྗོད་དོན་བྱེ་
བྲག་སྐོར་གསལ་ཁ་འདོན་པ།)འགོད་པ་བཅས་ཡིན། ཤོག་བུའི་མཐའ་ཟུར་གྱི་སྟོང་ཆར་མཆན་འདེབས་པ་ནི། ནན་རྟགས་
སམ་ཚོན་རྟགས་འགོད་པ་ལས་འཕེལ་སྐྱེད་ཆེ་བ་ཡོད། གང་ཡིན་ཟེར་ན་དེ་ནི་ལས་འཆར་ཁྲོད་ཀྱི་རྒྱུ་ཆ་རྣམས་སྐབས་དོན་
དང་འབྲེལ་བ་ཡོད་མེད་ལ་བལྟ་བར་སྐྱོབ་གསོ་ལྟ་བུ་ཡིན།
ཁྱེད་ཀྱིས་མཆན་འགོད་པའི་སྐབས་སུ་ས་བཅད་འདིའི་ནང་གླེང་མོལ་བྱས་ཟིན་པ་ལྟར། ཧུར་བརྩོན་ཆེན་པོའི་
དཔེ་ཀློག་བྱེད་དགོས་པའི་སྐོར་དངོས་སུ་ལག་བསྟར་བྱས་ཏེ་ཡིག་ཆར་འགོད་དགོས། ཁྱེད་ཀྱིས་མཆན་འགྲེལ་བཀོལ་
ནས་རྒྱུ་ཆ་ཡི་ཁས་ལེན་ཁག་དང་གནད་ཚིག་ངོས་འཛིན་པ་དང་། རྒྱུ་ཆ་ལ་རྩོད་པ་རྒྱབ་ནས་དེའི་རྒྱུ་མཚན་དང་། བདེན་
དཔང་། ཁུངས་སྐྱེལ་བཅས་ལ་དྲི་བ་(ཡང་རྒྱ་བསྐྱེད།) བཏང་ཆོག །ལས་འཆར་ཡར་རྒྱས་ལ་སོང་བ་དང་བསྟུན་ནས་
མཆན་འགྲེལ་ཁག་ལ་བསྐྱར་དུ་བལྟས་ཏེ་སྔོན་ཆད་བསམ་བློ་གང་ཞིག་བཏང་ཡོད་མེད་ཀྱང་བསྡུར་ཆོག །
དཔེ་དེབ་ཚང་མའི་ཐོག་ཏུ་མཆན་བརྒྱབ་མི་ཆོག་པ་ཤེས་གསལ་རེད། དཔེ་མཛོད་ཁང་གི་དཔེ་ཆ་དང་གཞན་གྱི་
དཔེ་ཆའི་མཐའ་ཟུར་གྱི་སྟོང་ཆར་མཆན་འདེབས་མི་རུང་། རྩོམ་ཡིག་མང་པོ་ཞིག་ནི་གློག་དེབ་ཀྱི་ངོ་བོར་་མ་གམ་གཏོགས་ཐོབ་
ཀྱི་མེད། སྟབས་ལེགས་པ་ཞིག་ལ་གློག་དེབ་མཆན་འདེབས་ཀྱི་ལག་ཆ་བེད་སྤྱད་ནས་གློག་དེབ་ལ་མཆན་འདེབས་བྱེད་
ཐུབ། ལག་ཆ་དེ་བེད་སྤྱད་ནས་མ་དཔེ་དང་བརྙན་པར་སོགས་རྒྱ་ཆེན་པོ་ཞིག་ལ་མཆན་འདེབས་ཐུབ་པར་མ་ཟད་ཀློག་
འདོད་པའི་དཔེ་ཆ་རྣམས་དྲ་ཐག་གི་བརྡ་མཛོད་གསར་བཟོ་བྱས་ཏེ་འཚོལ་ལེན་བྱེད་དུ་བཅུག་ཆོག །
དཔེ་ཀློག་རྒྱ་ཆེན་པོ་བྱས་པའི་རིན་ཐང་།
ང་ཚོས་ཁྱེད་ཀྱི་ཞིབ་འཇུག་ལ་དྲི་བ་ལེགས་པོ་དགོས་རྒྱུ་ནི་ཅི་འདྲའི་གལ་ཆེན་ཡིན་པའི་སྐོར་ནན་བཤད་བྱས་ཡོད། འོན་
ཀྱང་སྐབས་དོན་དང་འབྲེལ་མེད་དུ་གྱུར་པའི་རྒྱུ་ཆར་ལྟ་ཀློག་བྱེད་པ་ནི་དུས་ཚོད་འཕྲོ་བརླག་རེད་མ་བསམ། དོན་དངོས་
སུ་དཔེ་ཀློག་བྱས་པ་དང་ཟིན་བྲིས་བརྒྱབ་པ་རྣམས་རང་ཉིད་ཀྱིས་དངོས་སུ་བེད་སྤྱོད་བྱས་པ་ལས་བརྒལ་བ་ཡིན་ན།
བསམ་གཞིག་ལེགས་པོ་གཏོང་བར་གནད་འགག་ཏུ་གྱུར་ཡོད་པའི་ཤེས་ཡོན་གྱི་རྨང་གཞི་ཞིག་འཛུགས་སྐྲུན་བྱས་པ་
ཡིན། བསམ་གཞིག་ལེགས་པོ་བྱེད་ཚུལ་སྦྱངས་ནས་ཤེས་ཐུབ་པ་ཞིག་ཡིན། ཁྱེད་ལ་ཤེས་བྱ་ཟབ་མོ་དང་རྒྱ་ཆེན་པོའི་རྨང་
གཞི་ཞིག་ཡོད་ན་ད་གཟོད་དེ་དག་བེད་སྤྱོད་གཏོང་ཐུབ། དེ་ནས་རྒྱུ་ཆ་དཔེ་ཀློག་བྱེད་དུས་དེ་རིང་གི་དྲི་བ་ཁོ་ནར་ལན་
འདེབས་རྒྱུའི་ཆེད་དུ་མ་ཡིན་པར། ཞིབ་འཇུག་གི་ལོ་རྒྱུས་ཁྲོད་བཏོན་པའི་གནད་དོན་རེ་རེ་ལ་སྔར་ལས་ལྷག་པའི་སྒོ་ནས་
བསམ་གཞིག་བྱེད་པར་རོགས་རམ་བྱེད་ཆེད་ཀློག་དགོས། དེའི་ཕྱིར་ལྟ་ཀློག་བྱས་པ་ཡོད་ཚད་འབྲེལ་ཡོད་ཡིན་པའོ།།
༦་༧་༢ དཔྱད་གཞིའི་ཐོ་གཞུང་གི་མཆན།
རྒྱུ་ཆ་ལ་འཇུག་ཚུལ་གཞན་ཞིག་ནི་དཔེ་ཐོའི་མཆན་འགྲེལ་ཡིན། དེ་ནི་རྒྱུ་ཆ་ཡི་ཐོ་གཞུང་ཅིག་སྟེ། ཐོ་གཞུང་དེའི་ནང་ལུང་
འདྲེན་དང་རྒྱུ་ཆ་རྣམས་ལ་ཕྱོགས་བསྡོམས་བརྒྱབ་པ་གཉིས་ཀ་ཡོད། (ལུང་འདྲེན་སྐོར་མང་བ་ཤེས་འདོད་ན་ས་བཅད་
༡༤་༥་བལྟ་རོགས།) མཆན་འདེབས་ཚུལ་ཀྱང་དེ་དག་གི་དམིགས་ཡུལ་ལ་དཔག་ནས་རིགས་སྣ་ཚོགས་པ་ཞིག་ཡོད།
ཞིབ་འཇུག་གི་ལས་འཆར་ཞིག་ལ་མཚོན་ན་དཔེ་ཐོའི་མཆན་ནི་བྱའི་མིག་གིས་ནམ་མཁའ་ནས་མར་བལྟས་པ་ལྟར་རྒྱུ་ཆ་
མང་པོ་དང་། དེ་དག་གིས་རང་ཉིད་ཀྱི་རྩོམ་ཡིག་ནང་བྱེད་སྒོ་ག་རེ་སྤེལ་སྲིད་པ་རྣམས་མཐོང་ཐུབ། ནམ་རྒྱུན་དཔེ་ཐོའི་
མཆན་ནི་ཞིབ་འཇུག་བརྒྱུད་རིམ་ཁྲོད་ཐུན་མོང་མ་ཡིན་པའི་དུས་རིམ་ཞིག་ཡིན། དུས་རིམ་འདིས་ཁྱེད་ཀྱིས་(དགེ་རྒན།)
བསྡུ་རུབ་བྱས་པའི་རྒྱུ་ཆའི་ཐོག་བསམ་ཞིབ་བྱེད་དུ་འཇུག་ཐུབ། མཆན་འགྲེལ་རེ་རེ་ཡིས་རང་ཉིད་ཀྱི་རྒྱུ་ཆའི་ཡིད་རྟོན
རང་བཞིན་ལ་རིན་ཐང་གཞལ་བའི་གོ་སྐབས་ཤིག་སྤྲོད་པ་དང་། དེའི་སྒྲུབ་བྱེད་ལ་ཕྱོགས་བསྡོམས་རྒྱག་པ། དེ་དག་ལས་
འཆར་ལ་འབྲེལ་བ་ཡོད་མེད་བཅས་གསལ་བཤད་བྱེད་པ་ཡིན།
མཆན་རྟགས་ཡོད་པའི་དཔེ་ཐོ་ཕྱོགས་བསྒྲིགས་བྱས་པ་དེས་ཞིབ་འཇུག་བྱེད་དུས་ཞིབ་ཚགས་ངང་བྱས་ཡོད་
མེད་དང་། རང་ཉིད་ཀྱི་བསྡུ་རུབ་བྱས་པའི་རྒྱུ་ཆ་ལ་གཏིང་ཟབ་པོའི་སྒོ་ནས་ཞུགས་ཡོད་མེད་སྟོན་ཐུབ་པ་ཡིན། གལ་ཏེ་རང་
ཉིད་ཀྱི་རྒྱུ་ཆ་ལ་ཕྱོགས་བསྡོམས་དང་སྐབས་དོན་ལ་འབྲེལ་བ་ཡོད་མེད་འགྲེལ་བཤད་རྒྱག་མི་ཐུབ་པ་ཡིན་ན་ཁྱེད་རང་ད་
དུང་དཔྱད་རྩོམ་འབྲི་བར་གྲ་སྒྲིག་མེད་པར་སྣང་ངོ་།།
མྱུར་ཐབས། དངངས་འཚབ་ཅན་གྱི་དུས་ལ་སྟངས་འཛིན་བྱ་བ།
ཁྱེད་རང་ཞིབ་འཇུག་གི་གཏིང་ཟབ་སར་སླེབས་པ་དང་བསྟུན། ཡོད་ཚད་མགོ་རྙོག་གམ་ཟང་ཟིང་ནང་ལྷུངས་ནས་ད་ནི་རེ་
བ་མི་པེ་འདུག་སྙམ་པའི་གནས་སྐབས་ཡོང་སྲིད། སོ་སོས་དབྱེ་སེལ་བྱེད་ཐུབ་པ་ལས་ཀྱང་མང་བའི་ཟིན་ཐོ་བརྒྱབ་པ་་་ཡིན་ན་
འདི་ལྟར་ཡོང་གི་ཡོད། དེ་ནི་སེམས་ངལ་ལམ་གནོན་ཤུགས་སླེབས་པའི་གནས་སྐབས་ཤིག་ཡིན་མོད། དེ་དག་ནི་ཁྱེད་ལ་
བསམ་བློ་གསར་པའམ་གསར་རྙེད་ཞིག་བྱེད་པའི་ཉེ་སར་བཅར་བའི་རྟགས་མཚན་ཞིག་ཀྱང་ཡིན་སྲིད།
དངངས་འཚབ་དེ་ཆུང་དུ་གཏོང་བར་ཁྱེད་ཀྱིས་གོ་སྐབས་རེ་རེ་སྤྱད་ནས་རང་ཉིད་ཀྱིས་འཚོལ་སྡུད་བྱས་པའི་རྒྱུ་
ཆ་དག་ལེགས་སྒྲིག་དང་ཕྱོགས་བསྡོམས་བྱེད་པ་དང་། འབྲི་ཞོར་དུ་གནད་དོན་ལྟེ་བའམ་གཙོ་བོའི་ཐོག་བསྐྱར་ལོག་བྱེད་
དགོས། ངས་དྲི་བ་ག་རེ་གཏོང་དགོས་སམ། ངས་གནད་དོན་ག་རེ་འདོན་ནམ། ཐབས་ལམ་འདིའི་ཐོག་མུ་མཐུད་བསྐྱར་
སྦྱོང་བྱེད་དགོས་སམ། ངས་ཀ་བའི་སྐོར་ལ་ཞིབ་འཇུག་བྱས་ནས། ཁ་བའི་སྐོར་ཤེས་རྟོགས་མང་བ་བྱེད་རྒྱུ་དང་། དེར་
བརྟེན་ངའི་ཀློག་པ་པོ་རྣམས་ཀྱིས་ག་བའི་སྐོར་ལ་ཤེས་རྟོགས་ལེགས་པ་ཡོང་ཐུབ། དྲི་བ་འདི་དག་འཆར་ཅན་ཏུ་བཏང་བ་
ཡིན་ན་རང་ཉིད་ཀྱི་དོ་སྣང་རྒྱུན་འཁྱོངས་བྱེད་རྒྱུར་ཕན་པར་མ་ཟད་བསམ་བློ་གཏོང་བར་ཡང་ཕན་ཐོགས་ངེས་ཅན་ཡོད།
ཁྱེད་ཀྱིས་ད་དུང་གྲོགས་པོ་དང་། སློབ་གྲོགས། དགེ་རྒན། གདུང་སེམས་མཉམ་སྐྱེད་བྱེད་མཁན། སྐྱོན་བརྗོད་
ཅན་གྱི་གསན་མཁན་བཅས་ནས་རོགས་སྐྱོར་འཚོལ་ཆོག །སྦྱངས་པའི་ཤེས་བྱ་ཡིས་ང་ཚོའི་དྲི་བ་དང་གནད་དོན་སེལ་
ཐབས་བྱེད་པར་ཕན་ཐོགས་ཇི་ལྟར་སྒྲུབ་ཚུལ་འགྲེལ་བཤད་རྒྱག་དགོས། ཁོང་ཚོར་སྐད་ཆ་འདྲི་ཆོག་པ་སྟེ། འདི་ལ་དོན་
སྙིང་འདུག་གམ། ངས་གལ་ཆེན་པོ་ཞིག་ཆད་འདུག་གམ། ད་དུང་གང་ཞིག་ཤེས་འདོད་འདུག་གམ་སོགས་དྲི་བ་གཏོང་
དགོས།ཁོ་ཚོའི་རྣམ་འགྱུར་རམ་ཡ་ལན་སྤྲད་པ་ནས་ཁྱེད་ལ་ཁེ་བཟང་ཐོབ་ཐུབ། འོན་ཀྱང་དེ་ལས་ཀྱང་ཁྱེད་ཀྱི་བསམ་
ཚུལ་རྣམས་ཆེད་ལས་མཁས་པ་མིན་པའི་མི་མང་དཀྱུས་མ་ཚོར་འགྲེལ་བྱེད་ཀྱི་འཁྲབ་སྟོན་ནམ་སྦྱོང་བརྡར་བྱེད་ཐུབ་ན་
ཕན་ཐོགས་དེ་ལས་ཆེ་བ་ཡོད་དོ།།

ལེའུ་གསུམ་པ། སྒྲུབ་བྱེད་འགོད་པ།
ངོ་སྤྲོད། ཞིབ་འཇུག་གི་སྒྲུབ་བྱེད་འཚོལ་བསྡུ་བྱེད་པ།

སྒྲུབ་བྱེད་ཀྱི་འཆར་གཞི་ཞིག་བཟོ་བར་རྒྱུ་ཆའི་གནས་བསྡུས་(དཔྱད་གཞིའི་རྒྱུ་ཆ།) ཡོད་ཚད་འཚོལ་བསྡུ་དང་། རྒྱུ་ཆར་
འབྲེལ་ཡོད་ཀྱི་གནས་ཚུལ་ཡོད་ཚད་མ་རྙེད་པར་དུ་སྒུག་བསྡད་ན་མི་འགྲིག །བརྗོད་དགོས་པ་ཞིག་ལ། དང་པོ། དེ་དག་
ཐམས་ཅད་ཁྱེད་ལ་ཐོབ་མི་སྲིད། གཉིས་པ། རང་ངོས་ནས་འཕྲུལ་ཆས་ཀྱི་མི་ཇི་བཞིན་དམིགས་ཡུལ་མེད་པའི་སྒོ་ནས་
ཞིབ་འཇུག་བྱེད་པ་དང༌། དོན་སྙིང་མེད་པའི་གནས་ཚུལ་མང་པོ་ཞིག་སྤུང་གསོག་བྱས་ཏེ་གང་ཞིག་བྱེད་དགོས་པ་ཡང་མི་
ཤེས་པར། བག་ལེབ་ཧྲུག་ཧྲུག་གཏོར་བའི་རྗེས་(བྱ་བྱེའུ) སུ་སོང་ན་གང་དུ་སླེབས་མིན་སུས་ཤེས། ལས་འཆར་ཞིག་ལག་
བསྟར་བྱེད་པར་ཕྱོགས་ཁ་ཤས་ལ་ཉམས་ཞིབ་གནང་དགོས་ངེས། འོན་ཀྱང་གནད་དོན་ཞིག་དང༌། དེ་སེལ་བྱེད་ཀྱི་ཐབས་
ལམ་ཞིག་རྙེད་སོང་བསམ་པའི་ཚོར་བ་སླེབས་སྐབས། ངེས་པར་དུ་རང་གི་སྒྲུབ་བྱེད་ལ་འཆར་གཞི་འདིང་དགོས། འཆར་
གཞི་དེ་རང་ཉིད་ཀྱི་ཞིབ་འཇུག་གི་འཕེལ་རྒྱས་དང་བསྟུན་ནས་འགྱུར་བ་ཡོང་སྲིད། གལ་སྲིད་དེ་ལྟར་མིན་ན་ཁྱེད་ཀྱིས་
ནུས་ཤུགས་ཡོད་རྒུས་བསམ་བློ་གཏོང་གི་མེད་པ་རེད། འོན་ཀྱང་སྔ་ས་ནས་འཆར་གཞི་ཞིག་བཟོས་རྗེས་རང་ཉིད་ཀྱི་
དཔྱད་གཞིའི་རྒྱུ་ཆ་རྣམས་ཡིད་ལ་སྦར་འཛིན་བྱེད་ཐུབ་པའམ། དམིགས་ཡུལ་ཡོད་པའི་སྒོ་ནས་ཞིབ་འཇུག་བྱེད་པའི་
སྐབས་སུ་འཆར་གཞི་ལ་འགྱུར་བ་བཏང་ཆོག །ཀློག་པ་པོ་རྣམས་ཀྱིས་སྔོན་དཔག་བྱེད་ཐུབ་པའི་གནད་དོན་ལ་ལན་
འདེབས་པའི་ཞིབ་འཇུག་གི་སྒྲུབ་བྱེད་ཅིག་བཟོ་ཐབས་བྱེད་པའི་སྐབས་སུ། ཁྱེད་ཀྱིས་ཞིབ་འཇུག་ཅི་ཞིག་བྱེད་དགོས་པ་
གཞི་ནས་མཐོང་ཐུབ།
ཞིབ་འཇུག་གི་སྒྲུབ་བྱེད་རིགས་པ་ནི། རང་ཅག་གི་ཉིན་རེའི་འཚོ་བའི་ཁྲོད་ཁ་རྩོད་དྲག་པོ་བྱེད་པ་དང་མི་འདྲ།
རྩོད་པ་འདི་དག་ནི་ནམ་རྒྱུན་བསམ་ཚུལ་མ་མཐུན་པ་ནས་བྱུང་བ་སྟེ། ཕྲུ་གུ་རྣམས་ཀྱིས་རྩེད་ཆས་ཆེད་དུ་རྩོད་པ་དང་།
སྡོད་གྲོགས་རྣམས་ཀྱིས་གླུ་གཞས་གང་ཞིག་གཏོང་མིན་རྩོད་པ། མོ་ཊ་གཏོང་མཁན་རྣམས་ཀྱིས་སུ་ལ་ཤར་རྒྱག་ཏུ་འགྲོ་
བའི་ཐོབ་ཐང་ཡོད་མེད་རྩོད་པ་ལྟ་བུ་རེད། རྩོད་པ་འདི་དག་གི་ཁྲོད་གུས་ཞབས་ཅན་དང་དྲག་རྩུབ་ཅན་གཉིས་ཀ་ཡོང་སྲིད།
གང་ལྟར་མང་ཆེ་བ་ནི་འཁྲུག་རྩོད་ནང་ལྷུང་ནས་རྒྱལ་ཁ་ཐོབ་མཁན་དང་ཕམ་ཁ་མྱོང་མཁན་ཡོང་གི་ཡོད། ཞིབ་འཇུག་པ་
རྣམས་ཀྱིས་སྐབས་འགར་ཕན་ཚུན་གྱི་རྒྱུ་མཚན་དང་བདེན་དཔང་ཐོག་ཁ་རྩོད་རྒྱག་པ་དང་། སྐབས་འགར་ཕན་ཚུན་
གཅིག་གིས་གཅིག་ལ་སྣང་མེད་བཏང་ཚུལ་དང་གོ་མ་ཆོད་པའམ་འཇོན་ཐང་མེད་ཚུལ། གཡོ་ཟོལ་ཅན་ཡིན་ཚུལ་སོགས་
སྐྱོན་འཛུགས་བྱེད་རེས་ཡོང་གི་ཡོད། འོན་ཀྱང་རྩོད་པ་འདི་འདྲའི་རིགས་ནི་ཁོང་ཚོ་ཞིབ་འཇུག་པ་ཞིག་ཏུ་འགྱུར་བའི་ཐོག་
མའི་ཆ་རྐྱེན་མ་རེད།
རྗེས་ཀྱི་ས་བཅད་ལྔའི་ནང་ང་ཚོས་ཕན་ཚུན་རྒྱལ་ཕམ་རྩོད་སྐབས་ཚེར་མ་གཟེངས་པ་ལྟ་བུ་ཉུང་ཙམ་དང༌།
གཤིས་རྒྱུད་འཇམ་ཤིང་མཚམས་རེར་ཐེ་ཚོམ་གྱི་རྣམ་འགྱུར་འཛིན་པའི་ལས་རོགས་ཤིག་གི་ལྷན་དུ་དགའ་སྤྲོའི་གླེང་མོལ་
ལྟ་བུའི་བགྲོ་གླེང་མང་ཙམ་བྱ་རྒྱུ་ཡིན། དེ་ནི་ཁྱེད་དང་འཆར་སྒོའི་ཀློག་པ་པོ་གཉིས་བར་གྱི་གླེང་མོལ་གྱི་རིགས་ཤིག་སྟེ།
ཁྱེད་གཉིས་ཀས་གནད་དོན་ཞིག་སེལ་ཐབས་བྱེད་རྒྱུའི་གལ་ཆེའི་རང་བཞིན་ཤེས་རྟོགས་ཡོད་པའི་སྒོ་ནས་མཉམ་འབྲེལ་
གྱིས་འཚོལ་ཞིབ་བྱེད་པ་ཞིག་དང་། གླེང་མོལ་དེའི་དམིགས་ཡུལ་ནི་ཕན་ཚུན་བཙན་དབང་གིས་མོས་མཐུན་བྱེད་དུ་འཇུག་
རྒྱུ་དེ་མ་ཡིན་པར། མཉམ་འབྲེལ་བྱས་ཏེ་རིན་ཐང་ཆེ་ཞིང་དཀའ་ངལ་ཅན་གྱི་དྲི་བ་ཞིག་ལ་ལན་ཡག་ཤོས་ཤིག་འཚོལ་རྒྱུ་དེ་རེད།
རང་ཉིད་ལ་རྒྱུས་ལོན་བྱེད་པ།
ང་ཚོས་མཚམས་མ་བཞག་པར་ཡང་ཡང་ཁྱེད་ལ་ཉན་མཁན་ནམ་ཀློག་པ་པོར་བསམ་བློ་གཏོང་དགོས་སྐོར་བཤད་ཡོད།
འོན་ཀྱང་ངོ་མི་ཤེས་པ་ཞིག་གི་དྲི་བ་རྣམས་ཡིད་ལ་འཆར་ཐབས་བྱེད་པ་ནི་ལྷག་པར་དཀའ་ངལ་ཆེ་བ་ཞིག་རེད། ཉམས་
མྱོང་ལྡན་པའི་ཞིབ་འཇུག་པ་རྣམས་ལ་ཁེ་ཕན་ཞིག་ཡོད་པ་ནི། ཁོང་ཚོས་རང་ཉིད་ཀྱི་ཀློག་པ་པོ་མང་པོ་ཞིག་ལ་སྒེར་ཐོག་
ནས་ངོ་ཤེས་ཀྱི་ཡོད་པ་དེ་རེད། ཁོ་ཚོས་ཀློག་པ་པོ་རྣམས་ལ་རང་ཉིད་ཀྱི་ཞིབ་འཇུག་ལས་འཆར་སྐོར་གསུང་གི་ཡོད་པར་
མ་ཟད། རྩོམ་ཡིག་མ་བྲིས་སྔོན་ལ་རང་ཉིད་ཀྱི་བསམ་ཚུལ་རྣམས་ལ་ཚོད་ལྟ་ཡང་བྱེད་ཀྱི་ཡོད། གལ་ཏེ་ཁྱེད་ནི་ལས་དང་
པོ་པ་ཞིག་གམ་ཡང་ན་སློབ་མ་ཞིག་ཡིན་ཚེ། ཕལ་ཆེར་རང་ཉིད་ཀྱི་ཀློག་པ་པོ་རྣམས་ལ་སྒེར་ངོས་ཀྱི་རྒྱུས་ལོན་བྱེད་མི་
ཐུབ། འོན་ཀྱང་ཁོ་ཚོས་རྩོམ་ཡིག་འབྲི་སྟངས་དང་། སྒྲུབ་བྱེད་འགོད་སྟངས། བསམ་གཞིག་བྱེད་སྟངས་བཅས་ཤེས་རྟོགས་
ཡོང་ཆེད་རང་སྦྱོང་བྱས་ཆོག
ཞིབ་འཇུག་འདྲ་མཚུངས་ཡིན་པའི་དུས་དེབ་ཀློག་པ། རྩོམ་ཡིག་ནང་དུ་དྲི་བ་རིགས་གང་ལ་ཁས་ལེན་དང་ལན་འདེབས་
བྱས་ཡོད་པར་དོ་སྣང་བྱེད་རྒྱུ།
སྒྲུབ་བྱེད་རྣམས་ཉམས་མྱོང་ལྡན་པའི་ཞིབ་འཇུག་མི་སྣའམ་དགེ་རྒན་དང་ལྷན་དུ་བསྐྱར་སྦྱོང་བྱེད་རྒྱུ། ཁྱེད་ལ་འཆར་གཞི་
ཞིག་ཡོད་པ་དང་འཆར་ཟིན་མ་བཀོད་སྔོན་ལ་བསམ་ཚུལ་ལ་གྲོས་བསྡུར་ཞིབ་མོ་བྱས་ཏེ། དེའི་ཁྲོད་དུ་དོགས་གཞི་ཅན་
དང་མགོ་རྙོག་གི་རིགས་ཡོད་མེད་འདྲི་རྒྱུ།
ཡིད་ཆེས་བྱེད་པའི་མི་ཁ་ཤས་ལ་རང་ཉིད་ཀྱི་ཟིན་བྲིས་ཀློག་འཇུག་པ་དང་། ཁོ་ཚོར་དྲི་བའམ་གདམ་ཀ་གཞན་ཡོད་མེད་
སྟོན་དུ་འཇུག་དགོས། རང་ཉིད་ཀྱི་ཀློག་པ་པོ་དང་འདྲ་བའི་མི་གང་མང་མང་རྙེད་ཐུབ་པ་བྱེད་རྒྱུ།
ཁྱེད་ཀྱིས་ཐ་ན་ཀློག་པ་པོ་ངོ་མར་རྒྱུས་ལོན་བྱེད་རྒྱུ་ཚོད་ལྟ་བྱས་ཆོག །དཔེར་ན་དངོས་ལུགས་རིག་པའི་མཁས་
པ་ཁ་ཅིག་གིས་རང་ཉིད་ཀྱི་ཞིབ་འཇུག་ལ་དོ་སྣང་ཡོང་ཐབས་སུ། ཁོ་ཚོས་སྐྱེ་དངོས་རིག་པའི་དུས་དེབ་ལ་རྩོམ་ཡིག་ཅིག་
བསྐུར་མོད། དེ་ག་ནས་ངོས་ལེན་མ་བྱས་པར་བརྟེན་ཁོ་ཚོ་སྐྱིད་པོ་བྱུང་མེད། དེར་བརྟེན་ཁོ་ཚོ་སྐྱེ་དངོས་རིག་པའི་བགྲོ་
གླེང་ཚོགས་འདུ་ཁག་ལ་ཞུགས་འགོ་བརྩམས་པར་མ་ཟད། སྐྱེ་དངོས་རིག་པའི་དུས་དེབ་ལ་ལྟ་ཀློག་དང་། སྐྱེ་དངོས་རིག་
པའི་ཚོགས་སྡེའི་འདུ་འཛོམས་བྱེད་ས་དང་ངལ་གསོ་བྱེད་སར་བསྐོར་གཡེང་བྱས་ནས་བསྡད། རྗེས་སུ་ཁོང་ཚོའི་སྐྱེ་དངོས་
རིག་པའི་མཁས་པ་རྣམས་ཀྱི་བསམ་གཞིག་གནང་སྟངས་ལ་རྒྱུས་ལོན་བྱུང་རྗེས། ཁོ་ཚོས་རང་ཉིད་ཀྱི་སྒྲུབ་བྱེད་རྣམས་
བསྐྱར་འབྲི་བྱས་པར་མ་ཟད། ཁྱབ་ཁོངས་འདི་ལ་ཤུགས་རྐྱེན་ཐེབས་པའི་དཔྱད་རྩོམ་སྤེལ། ཁྱེད་རང་ཕལ་ཆེར་བགྲོ་གླེང་
ཚོགས་འདུར་ཞུགས་རྒྱུ་དང༌། དགེ་རྒན་འདུ་འཛོམས་བྱེད་ས། ངལ་གསོ་བྱེད་སར་སྐོར་གཡེང་བྱེད་རྒྱུ་ཁག་པོ་ཡིན་རུང་།
གཙུག་ལག་སློབ་གྲྭའི་ནང་རང་ཉིད་ཀྱི་ཁྱབ་ཁོངས་ནང་ཕྱག་ལས་གནང་བཞིན་པའི་དགེ་རྒན་དང་སློབ་མ་རྣམས་ལ་ངོ་
ཤེས་བཟོས་ཆོག ། ཁོང་ཚོར་རྒྱུས་ལོན་བྱས་པ་ཇི་ཙམ་ལེགས་པ་དེ་ཙམ་གྱིས་ཁོང་ཚོས་འདྲི་སྲིད་པའི་དྲི་བ་ཁག་ལ་
བསམ་བློ་གཏོང་བའམ་ཡིད་ལ་འཆར་བར་བྱེད་ཐུབ།
དེ་ལྟ་བུའི་གླེང་མོལ་ཁྲོད་གུས་ཞབས་ལྡན་པའི་ངང་བསམ་ཚུལ་བརྗེ་རེས་བྱས་པ་ཡིན་ན་ང་ཚོ་ཚང་མར་རང་ཉིད་
ལ་བསམ་འཆར་འདོན་པའི་དབང་ཆ་ཡོད་པར་བརྟེན། ཁྲིམས་ཐོག་ནས་ང་ཚོས་དེ་ལ་འགྲེལ་བཤད་དང་དག་འབུད་བྱ་
དགོས་ཀྱི་མེད། འོན་ཀྱང་ཞིབ་འཇུག་གི་སྒྲུབ་བྱེད་ཅིག་ལ་མཚོན་ན་ང་ཚོའི་ཁས་ལེན་རྣམས་ཅིའི་ཕྱིར་གལ་གནད་ཆེན་པོ་
ཡིན་པ་དང་། ང་ཚོའི་ཁས་ལེན་དེ་ལ་རྒྱུ་མཚན་དང་བདེན་དཔང་ལེགས་པོ་ཡིས་རྒྱབ་སྐྱོར་ཡོད་ཚུལ་ཀློག་པ་པོ་རྣམས་
ཀྱིས་མཐོང་བའི་རེ་བ་རྒྱག་པ་ཡང་ཧ་ཅང་ལུགས་མཐུན་ཞིག་རེད། ང་ཚོས་ཁྱེད་ལ་ཅིའི་ཕྱིར་ཡིད་ཆེས་བྱེད་དགོས་པ་རེད་
དམ་ཟེར་བ་ལྟ་བུ་རེད།
དོན་དངོས་ཐོག་ཁ་རྩོད་དྲག་པོའི་རིགས་ལ་ང་ཚོས་ལམ་སེང་དོ་སྣང་བྱེད་ལ། ཉིན་རེའི་འཚོ་བའི་ཁྲོད་མཉམ་ལས་
ཀྱི་རྩོད་གླེང་ཡང་ཡོང་གི་ཡོད། ང་ཚོས་གྲོགས་པོ་ཞིག་གིས་ལག་ཐོགས་ཁ་པར་ཅི་ཞིག་ཉོ་དགོས་པ་དང་། དཔེ་དེབ་ག་རེ་
ཀློག་པ། ཐ་ན་ཕེ་ཙ་དང་རྒྱ་ཟས་ག་རེ་ཞིམ་པོ་ཡོད་མེད་སོགས་ང་ཚོས་ག་རེ་བྱེད་དགོས་མིན་གྱི་ཐག་གཅོད་ཆེད་རྒྱུ་མཚན་
ལེགས་པོ་རྣམས་ཕན་ཚུན་ལ་ཤོད་རེས་བྱེད་པ་ཡིན། མཛའ་མཐུན་གྱི་གླེང་མོལ་དེ་དག་དང་འདྲ་བར་ཞིབ་འཇུག་མི་སྣས་
སྒྲུབ་བྱེད་བཀོལ་ནས་ཁས་ལེན་ཅིག་གཞན་གྱི་ཐོག་ལ་བཙན་འགལ་བྱེད་ཀྱི་མེད། དེའི་ཚབ་ཏུ་ཀློག་པ་པོ་རྣམས་ནས་འགོ་
འཛུགས་དགོས་པ་ནི། ཁོ་ཚོས་འདྲི་སྲིད་པའི་དྲི་བ་ཁག་སྟེ། ཅིའི་ཕྱིར་ཁོ་ཚོས་ཁྱེད་ཀྱི་དམ་བཅའ་ཁས་ལེན་བྱེད་དགོས་རེད་
དམ། དྲི་བ་དེ་དག་འདྲི་བ་ནི་ཁྱེད་ཀྱི་སྒྲུབ་བྱེད་གཏོར་སྐྱོན་གཏོང་བའི་ཆེད་དུ་མ་ཡིན་པར་ཁྱེད་ལ་ཚོད་ལྟའི་ཆེད་དང་། ཁྱེད་
གཉིས་ཀྱིས་མཉམ་སྤྱོད་བྱེད་འོས་པའི་བདེན་དོན་ཞིག་འཚོལ་རོགས་དང་བསམ་ཤེས་བྱེད་ཆེད་ཡིན། སྒྲུབ་བྱེད་དེ་དག་
རྩོམ་འབྲིའི་སྐབས་སུ་དེའི་སྐོར་ལ་ཐད་ཀར་དྲི་བ་གཏོང་མཁན་མེད་པ་ནི་སྨྲོས་ཅི་དགོས། དེ་བས་ངེས་པར་དུ་རང་ཉིད་ཀློག་
པ་པོའི་ཚབ་བྱས་ནས་དེ་དག་ཡིད་ལ་འཆར་ཐབས་བྱེད་དགོས། འཆར་སྒོའི་དྲི་བ་དང་དྲིས་ལན་ཁག་ནི་སྒྲུབ་བྱེད་ལ་རྒྱུན་
མཐུད་ནས་གླེང་མོལ་བྱེད་པའི་ཆ་ཤས་ཤིག་ཏུ་འགྱུར་དུ་འཇུག་དགོས། ས་བཅད་བདུན་པའི་ནང་ང་ཚོས་ཞིབ་འཇུག་གི་
སྒྲུབ་བྱེད་ཀྱི་གྲུབ་ཆ་རགས་ཙམ་བཤད་པ་དང་། ས་བཅད་བརྒྱད་པ་ནས་བཅུ་གཅིག་པར་དུ་གྲུབ་ཆ་རེ་རེར་འགྲེལ་བཤད་
ཞིབ་ཕྲ་བྱས་ཡོད། ལེའུ་བཞི་བའི་ཁྲོད། ང་ཚོས་ཁྱེད་ལ་སྒྲུབ་བྱེད་དེ་དག་རྩོམ་ཡིག་ནང་ཇི་ལྟར་འབྲི་ཚུལ་བསྟན་ཡོད།
ས་བཅད་བདུན་པ། སྒྲུབ་བྱེད་ཀྱི་རིགས་པ་ཡང་དག་འགོད་ཚུལ།
སྤྱི་བཤད།
ས་བཅད་འདིའི་ནང་དུ་ང་ཚོས་ཅི་ཞིག་ནི་ཞིབ་འཇུག་གི་སྒྲུབ་བྱེད་ཡིན་པ་དང་། དྲི་བ་ལྔའི་ལན་འདེབས་གཅིག་གི་ཁོངས་
སུ་གཏོགས་པའི་སྐོར་གསལ་བཤད་བྱས་ཡོད།
ས་བཅད་གཉིས་པའི་ནང་ང་ཚོས་ཞིབ་འཇུག་དངོས་ནི་བརྗོད་གཞི་ཞིག་གི་ཆེད་གནས་ཚུལ་རྣམས་ཕྱོགས་གཅིག་ཏུ་
སྤུངས་པ་ཙམ་མ་ཡིན་པར། ཁྱེད་དང་ཀློག་པ་པོས་སེམས་ཁུར་བྱ་ཡུལ་གྱི་གནད་དོན་ཞིག་སེལ་བའི་ཐབས་ལམ་མངོན་
འགྱུར་ཡོང་བ་བྱེད་རྒྱུ་དེ་ཡིན་པའི་སྐོར་བགྲོ་གླེང་བྱས་ཡོད། དེ་བཞིན་ཞིབ་འཇུག་གི་གྲུབ་འབྲས་མཉམ་སྤྱོད་བྱེད་པ་ནི་
ཀློག་པ་པོ་རྣམས་ལ་”རྒྱུ་ཆའི་གནས་བསྡུས་སྙིགས་སྤུང་” མཁོ་སྤྲོད་བྱས་ཏེ། འདིར་བརྗོད་གཞིའི་སྐོར་ལ་བདེན་པའི་
གནས་ཚུལ་ཁ་ཤས་ཡོད ཟེར་བ་ཙམ་མ་ཡིན་པར། གནད་དོན་སྐོར་འགྲེལ་བཤད་དང་། རང་གི་ཐབས་ཤེས་ནི་ཡང་དག་
པ་ཞིག་ཡིན་པ་ཞིབ་འཇུག་གི་སྒྲུབ་བྱེད་ནང་ཁུངས་སྐྱེལ་རྒྱུ་དེ་རེད།
༧་༡ ཀློག་པ་པོ་དང་གླེང་མོལ་བྱེད་པ་ལྟར་སྒྲུབ་བྱེད་རིགས་པ་འགོད་ཚུལ།
ཞིབ་འཇུག་གི་སྒྲུབ་བྱེད་རིགས་པའི་ཁྲོད་ཁྱེད་ཀྱིས་ཁས་ལེན་གང་ཞིག་འཛིན་རྒྱུ་དང་། དེ་ལ་བདེན་དཔང་གིས་རྒྱབ་སྐྱོར་
ཡོད་པའི་རྒྱུ་མཚན་བགྲངས་པ། གཞན་གྱི་ལྟ་ཚུལ་ལ་ངོས་འཛིན་དང་སུན་འབྱིན་བྱེད་པ། སྐབས་འགར་ད་དུང་ཁྱེད་ཀྱིས་
བགྲངས་པའི་རྒྱུ་མཚན་གྱི་རྩ་དོན་ཐད་འགྲེལ་བཤད་རྒྱག་དགོས་ཀྱི་ཡོད། དེ་དག་ནི་ལྐོག་གྱུར་གྱི་བྱ་བ་ཞིག་མ་ཡིན་ཏེ་
ཐག་མ་ཆོད་པའི་གནད་དོན་ཞིག་གི་སྐོར་བསམ་ཤེས་ཆེན་པོས་འདྲི་རྩད་བྱེད་སྐབས་གླེང་མོལ་ཚང་མ་འདི་ལྟར་བྱེད།
ཨ་སྦེ། ངའི་གོ་ཐོས་ལ་སློབ་སྐབས་སྔོན་མ་ཅུང་ཟད་ཁག་པོ་འདུག་ཟེར། ཁྱེད་ཀྱིས་བལྟས་ན་ད་ཐེངས་ཀྱི་སློབ་སྐབས་
གང་འདྲ་ཞིག་ཡོང་གི་རེད་དམ། (ཨ་སྦེ་ལགས་ཀྱིས་སོ་སོས་དོ་སྣང་བྱེད་ཀྱིན་པའི་གནད་དོན་དེ་དྲི་བ་ཞིག་གི་
རྣམ་པས་སྐད་ཆ་དྲིས།)
སྦེར་ཊི། ཡག་པོ་ཡོང་བའི་རེ་བ་ཡོད། (སྦེར་ཊི་ལགས་ནས་དྲི་བ་དེ་ལ་ལན་འདེབས་པའི་ཁས་ལེན་ཞིག་བརྗོད།)
ཨ་སྦེ། ག་རེ་བྱས་ནས། (ཨ་སྦེ་ལགས་ཀྱིས་སྦེར་ཊིའི་ཁས་ལེན་ལ་ཡིད་ཆེས་སླེབས་ཆེད་རྒྱུ་མཚན་དྲིས།)
སྦེར་ཊི། ངས་གཞི་ནས་རང་ཉིད་ཀྱི་བསླབ་གཞི་དང་འབྲེལ་བའི་སྦྱང་ཚན་མང་པོ་ཞིག་ལེན་ཐུབ་ཀྱི་རེད། (སྦེར་ཊི་ལགས་
ཀྱིས་རྒྱུ་མཚན་ཅིག་བརྗོད།)
ཨ་སྦེ། དེས་ཁྱད་པར་ག་རེ་བཟོ་བ་རེད་དམ། (ཨ་སྦེ་ལགས་ཀྱིས་སྦེར་ཊི་ཡི་རྒྱུ་མཚན་དེ་ཁོང་གིས་ད་ལོ་ཡག་པོ་ཡོང་
བར་འདོད་པའི་རྒྱུ་མཚན་ལ་འབྲེལ་བ་ག་རེ་ཡོད་མེད་སྐོར་དྲིས།)
སྦེར་ཊི། ངས་རང་ཉིད་དགའ་མོས་ཡོད་པའི་སྦྱང་ཚན་སློབ་སྐབས། ཧུར་ཐག་གིས་འབད་བརྩོན་བྱེད་ཀྱི་ཡོད། (སྦེར་ཊི་
ལགས་ཀྱིས་རང་གི་ཁས་ལེན་གྱི་རྒྱུ་མཚན་ལ་འབྲེལ་ཡོད་ཀྱི་སྤྱིར་བཏང་གི་རྩ་དོན་ཞིག་བརྗོད།)
ཨ་སྦེ། སློབ་ཚན་ག་རེ་རེད། (ཨ་སྦེ་ལགས་ཀྱིས་སྦེར་ཊི་ཡི་རྒྱུ་མཚན་ལ་རྒྱབ་སྐྱོར་བྱེད་པའི་བདེན་དཔང་མཁོ་འདོན་
བྱེད་རྒྱུའི་རེ་བ་བཏོན།)
སྦེར་ཊི། ཁང་བཟོ་རིག་པའི་ལོ་རྒྱུས། ཇུས་འགོད་རགས་བཤད་སྦྱངས་པ་ཡིན། (སྦེར་ཊི་ལགས་ཀྱིས་རང་ཉིད་ཀྱི་རྒྱུ་
མཚན་གཞི་འཛིན་ས་བྱེ་བྲག་པ་ཞིག་བརྗོད།)
ཨ་སྦེ། ཁྱེད་ཀྱིས་རྡོ་སྐྲན་སྐོར་གྱི་སློབ་ཚན་ཡང་བསྐྱར་ལེན་དགོས་བྱུང་བ་མ་ཡིན་ནམ། (ཨ་སྦེ་ལགས་ཀྱིས་སྦེར་ཊི་ཡི་
རྒྱུ་མཚན་ལ་ནང་འགལ་ཡོད་པ་གསལ་སྟོན་གྱིས་བརྗོད།)
སྦེར་ཊི། ཐེངས་སྔོན་མ་ངས་(སྦྱང་ཚན) དེ་མི་བསྐྱུར་ག་མེད་བྱུང་བ་ཤེས་ཀྱི་ཡོད། འོན་ཀྱང་ངས་ཟུར་ཁྲིད་བྱེད་མཁན་ཧ་
ཅང་ཡག་པོ་ཞིག་རྙེད་བྱུང་། (སྦེར་ཊི་ལགས་ཀྱིས་ཨ་སྦེ་ཡི་དགག་བྱ་དང་ལན་འདེབས་ལ་ངོས་ལེན་བྱས།)
ཨ་སྦེ། ཁྱེད་ཀྱིས་སློབ་ཚན་ལྔ་སྦྱོང་དགོས་པ་མ་རེད་དམ། (ཨ་སྦེ་ལགས་ཀྱིས་དོགས་པ་གཞན་ཞིག་གླེང་སློང་གིས་
དྲིས།)
སྦེར་ཊི། ངས་ལས་སླ་བོ་མེད་པ་ཤེས་ཀྱི་ཡོད། (སྦེར་ཊི་ལགས་ཀྱིས་རང་ཉིད་ཀྱིས་དགག་ལན་སློག་ཐབས་མེད་པའི་དོན་
དག་ཁས་ལེན་བྱས།)
ཨ་སྦེ། ཁྱེད་ཀྱིས་སྐར་གྲངས་ཆ་སྙོམས་ཀྱི་གྲུབ་འབྲས་མཐོ་རུ་གཏོང་ཐུབ་བམ། (ཨ་སྦེ་ལགས་ཀྱིས་སྦེར་ཊི་ཡི་ཁས་
ལེན་གྱི་ཚད་གཞི་སྐད་ཆ་དྲིས།)
སྦེར་ཊི། ངས་བྱེད་ཐུབ་ངེས། ངས་ཞོར་ལས་བྱེད་དགོས་ན་མ་གཏོགས་ངའི་རེ་བ་ལ་སློབ་ཚན་གསུམ་ལེན་ཐུབ་ངེས།
(སྦེར་ཊི་ལགས་ཀྱིས་ཁོའི་ཁས་ལེན་གྱི་ཁྱབ་ཚད་ལ་ཚོད་འཛིན་བྱས་པར་མ་ཟད། ཆ་རྐྱེན་ཞིག་ཁ་སྣོན་བྱས།)
གལ་ཏེ་ཐེངས་འདིའི་ཁ་བརྡའི་ཁྲོད་ཀྱི་རྣམ་པ་དེ་ཡིད་ལ་འཆར་ཐབས་བྱེད་ཐུབ་ན་ཞིབ་འཇུག་གི་སྒྲུབ་བྱེད་ཅིག་ཕྱོགས་
སྒྲིག་བྱེད་རྒྱུར་དེ་འདྲའི་ཡ་མཚར་དགོས་དོན་མེད་པ་ཤེས་ཐུབ། དེའི་རྒྱུ་མཚན་ནི་སྒྲུབ་བྱེད་གང་རུང་ཞིག་གི་གྲུབ་ཆ་གཙོ་
བོ་ལྔ་ཚང་མ་ཨ་སྦེ་ཡིས་སྦེར་ཊི་ལ་བཏོན་པའི་དྲི་བ་དྲིས་ལན་ཙམ་ཞིག་ཡིན་པའི་རྐྱེན་གྱིས་རེད། ངེས་པར་དུ་ཀློག་པ་པོ་
རྣམས་ཀྱི་ཚབ་ཏུ་རང་གིས་རང་ལ་དྲི་བ་འདི་དག་འདྲི་དགོས།
༡. ཁས་ལེན། (དམ་བཅའ།) ཁྱེད་ཀྱིས་ཅི་ཞིག་ང་ལ་ཡིད་ཆེས་བྱེད་དུ་འཇུག་འདོད་དམ། ཁྱེད་ཀྱིས་བཤད་འདོད་པ་·
གང་ཡིན་ནམ།
༢. རྒྱུ་མཚན། ཅིའི་ཕྱིར་ཁྱེད་ཀྱིས་འདི་ལྟར་བཤད་དགོས་སམ། ཅིའི་ཕྱིར་ངས་མོས་མཐུན་བྱེད་དགོས་སམ།
༣. བདེན་དཔང་། ཁྱེད་ཀྱིས་ཇི་ལྟར་ཤེས་པ་ཡིན། ཁྱེད་ཀྱིས་དེ་ཁུངས་སྐྱེལ་ཐུབ་བམ།
༤. ངོས་འཛིན་དང་སུན་འབྱིན། འོན་ཀྱང་དེ་ག་རེ་རེད།
༥. ཁྱབ་སྒྲུབ་རིགས་པའམ་ཁྱབ་པ་ཡོད་པར་སྒྲུབ་པ། དེའི་རྗེས་སུ་ཇི་ལྟར་འབྲང་དགོས་སམ། ཡང་ན་དེ་ལ་ཁྱབ་པ་
ཅི་ཡོད་དམ། ཁྱེད་ཀྱི་གཏན་ཚིགས་ནི་ཅི་ཞིག་ཡིན་ནམ། རང་ཉིད་ཀྱི་རྒྱུ་མཚན་ལ་འགྲེལ་བཤད་རྒྱག་ཐུབ་བམ།
དོན་དངོས་ཐོག །ཞིབ་འཇུག་ནི་དྲི་བ་འདི་དག་ལ་ལན་འདེབས་པའི་བརྒྱུད་རིམ་ཞིག་ཏུ་བརྩིས་ཆོག །
༧་༢ རང་ཉིད་ཀྱི་ཁས་ལེན་ལ་རྒྱབ་སྐྱོར་བྱེད་པ།
ཞིབ་འཇུག་ཚང་མའི་སྒྲུབ་བྱེད་ཀྱི་རིགས་པའི་སྙིང་པོ་ནི། ཞིབ་འཇུག་གི་དྲི་བར་ལན་འདེབས་རྒྱུ་དང་། ཁས་ལེན་གཙོ་བོའི་
གནད་དོན་སེལ་ཐབས་བྱེད་པ་དེ་ཡིན། ངེས་པར་དུ་ཁས་ལེན་དེ་ལ་རྒྱབ་རྟེན་རིགས་གཉིས་ཀྱིས་རམ་འདེགས་བྱེད་
དགོས། དེ་ནི་རྒྱུ་མཚན་དང་བདེན་དཔང་གཉིས་ཡིན།
༧་༢་༡ ཁས་ལེན་ལ་རྒྱུ་མཚན་གྱིས་རྒྱབ་སྐྱོར་བྱེད་པ།
རྒྱབ་སྐྱོར་རིགས་དང་པོ་སྟེ་རྒྱུ་མཚན་གཅིག་ནི། ཀློག་པ་པོ་རྣམས་ལ་ཁྱེད་ཀྱི་ཁས་ལེན་ནམ་དམ་བཅའ་དང་ལེན་བྱེད་དུ་
འཇུག་པའི་འགྲེལ་བརྗོད་ཅིག་རེད། ང་ཚོས་རྒྱུན་དུ་གང་ཡིན་ཟེར་ན་ཞེས་བརྗོད་དེ་རྒྱུ་མཚན་ཞིག་དང་ཁས་ལེན་ཞིག་
མཉམ་དུ་སྦྲེལ་གྱི་ཡོད།
སློབ་ཆུང་ཁག་གིས་ཕྱི་སྐད་སློབ་ཁྲིད་བྱེད་རྒྱུ་གལ་གནད་ཆེ་ཤོས་ཤིག་ཏུ་བརྩི་དགོས། (ཁས་ལེན།) གང་ཡིན་ཟེར་ན་ང་ཚོ་ལོ་ན་
གཞོན་པའི་དུས་སུ་སྐད་ཡིག་སློབ་སྦྱོང་བྱས་ན་ལེགས་པོ་དང་ཤེས་སླ་བ་ཡིན། (རྒྱུ་མཚན)
ནམ་རྒྱུན་ཁས་ལེན་ཞིག་ལ་རྒྱབ་སྐྱོར་བྱེད་པར་རྒྱུ་མཚན་གཅིག་ལས་མང་བ་དགོས་པར་མ་ཟད། རྙོག་འཛིང་ཅན་གྱི་སྒྲུབ་
བྱེད་རིགས་པའི་ཁྲོད་རང་གི་རྒྱུ་མཚན་ལ་རྟག་པར་རྒྱབ་སྐྱོར་དེ་ལས་ལྷག་པ་དགོས་ཀྱི་ཡོད་པ་དཔེར་ན།
སློབ་ཆུང་ཁག་གིས་ཕྱི་སྐད་སློབ་ཁྲིད་བྱེད་རྒྱུ་གལ་གནད་ཆེ་ཤོས་ཤིག་ཏུ་བརྩི་དགོས། (ཁས་ལེན་དང་པོ།) གང་ཡིན་ཟེར་ན་ང་ཚོ་
ལོ་ན་ཆུང་དུས་སུ་སྐད་ཡིག་སློབ་སྦྱོང་བྱས་ན་ལེགས་པོ་དང་ཤེས་སླ་བ་ཡིན། (རྒྱུ་མཚན་དང་པོ། ཁས་ལེན་གྱི་རྒྱབ་སྐྱོར་དང་པོ། ཁས་ལེན་གཉིས་པ།)
དོན་དངོས་སུ། མི་རྒན་པར་གྱུར་ནས་སྐད་ཡིག་གཉིས་པ་སྦྱང་པ་ཡིན་ན་བྱིས་པའི་དུས་སུ་སྦྱངས་པ་ལྟར་ཆུ་རྒྱུག་རྒྱུག་
ལྟར་བཤད་པའི་ཆུ་ཚད་ལ་སླེབས་རྒྱུ་ཧ་ཅང་དཀོན་པོ་ཡིན། (《རྒྱུ་མཚན་གཉིས་པ།རྒྱུ་མཚན་གྱི་རྒྱབ་སྐྱོར་དང་པོ།ཁས་ལེན་གཉིས་པ་དང་གསུམ་པ།) སློབ་ཆུང་
གི་གནས་སྐབས་སུ་ཕྱིའི་སྐད་ཡིག་སློབ་ཁྲིད་བྱས་པ་ཡིན་ན་ཕྲུ་གུའི་ཀུན་སྤྱོད་ཡར་རྒྱས་ལ་ཡང་ཕན་ཐོགས་ཡོད། (《རྒྱུ་མཚན་
གསུམ་པ། ཁས་ལེན་གྱི་རྒྱབ་སྐྱོར་དང་པོ། ཁས་ལེན་བཞི་པ།) གང་ཡིན་ཟེར་ན་དེས་རང་ཉིད་རིག་གཞུང་དང་སྤྱི་ཚོགས་ཀྱི་རྒྱ་ལས་བརྒལ་བའི་གོ་
རྟོགས་ཅན་གསོ་སྐྱོང་བྱེད་པས་སོ།། (རྒྱུ་མཚན་བཞི་པ། རྒྱབ་སྐྱོར་གྱི་རྒྱུ་མཚན་གསུམ་པ། ཁས་ལེན་བཞི་པ་དང་ལྔ་པ།)
གསལ་པོར་བཟོ་དགོས་པའི་ཐ་སྙད་ཁག་ཅིག །
ད་ལྟའི་བར་དུ། ང་ཚོས་ཐ་སྙད་གཉིས་བཀོལ་ནས་ཞིབ་འཇུག་མཇུག་འབྲས་ལ་སྤྱི་བསྡོམས་འགྲེལ་བརྗོད་བྱས་ཡོད། དྲི་
བའི་གནས་སྐབས་སུ། ང་ཚོས་དེ་ལ་ལན་འདེབས་དང་། གནད་དོན་གྱི་གནས་སྐབས་སུ། ང་ཚོས་དེ་ལ་སེལ་ཐབས། སྒྲུབ་
བྱེད་རིགས་པའི་གནས་སྐབས་སུ། ང་ཚོས་དེ་ལ་ཁས་ལེན་ཅེས་བརྗོད་ཀྱི་ཡོད།
ཁས་ལེན་ནི། རྒྱབ་སྐྱོར་གྱི་དགོས་འདུན་འདོན་པའི་འགྲེལ་བརྗོད་ཅིག་ལ་གོ་དགོས། (དེ་ལ་ཚིག་གྲུབ་གཅིག་གམ་དེ་ལས་
མང་བ་ཡོད་ཆོག །) དཔེར་ན་“གནམ་གཤིས་འགྱུར་ལྡོག་གིས་མཚོ་རྒྱུད་ཀྱི་གྲོང་ཁྱེར་ཁག་ལ་ཉེན་ཁ་སྤྲོད་བཞིན་ཡོད་པ་
ལྟ་བུ་དང་། ཁྲོ་ནེ་མོ་རེ་སིན་གྱི་རྟོག་སྒྲུང་རྣམས་ལས་གལ་ཆེ་ཤོས་ནི། “སྙིང་སྡུག” ཅེས་པ་དེ་ཡིན། ཁས་ལེན་གཙོ་བོ་ནི་
ཞིབ་འཇུག་གི་སྒྲུབ་བྱེད་ཀྱིས་རྒྱབ་སྐྱོར་བྱེད་པའི་འགྲེལ་བརྗོད་རྣམས་རེད། མི་ཁ་ཤས་ཀྱིས་འགྲེལ་བརྗོད་འདི་ལ་ཉམས་
ཞིབ་པའི་དཔྱད་རྩོམ་དུ་འབོད་པ་ཡིན།
རྒྱུ་མཚན་ནི། ཁས་ལེན་ལ་རྒྱབ་སྐྱོར་བྱེད་པའི་འགྲེལ་བརྗོད་ཅིག་ལ་ཟེར། དཔེར་ན་གནམ་གཤིས་འགྱུར་ལྡོག་(རྒྱུ་མཚན་
གྱིས།) རྒྱ་མཚོའི་ཆུ་ཚད་རྒྱས་བཞིན་ཡོད། “སྙིང་སྡུག” ཅེས་པའི་(རྒྱུ་མཚན་གྱིས་) སྙན་ངག་གིས་མོ་རེ་སིན་གྱི་བརྗོད་
དོན་གཙོ་བོས་བརྩེ་བའི་འཕེལ་རིམ་མཐོ་ཤོས་དེ་བཙལ་ཡོད།
བདེན་དཔང་ནི། རྒྱུ་མཚན་ལ་རྒྱབ་སྐྱོར་ཆེད་དུ་བེད་སྤྱོད་གཏོང་བའི་(དཔྱད་གཞིའི་རྒྱུ་ཆ) རྒྱུ་ཆའི་གནས་བསྡུས་རེད།
ཁས་ལེན་དང་རྒྱུ་མཚན་གཉིས་དང་མི་འདྲ་བ་ཞིག་ལ། བདེན་དཔང་ནི་ནམ་རྒྱུན་འགྲེལ་བརྗོད་ཤིག་ཏུ་བརྩི་བ་མིན། འདས་
པའི་ལོ་བཅུའི་ནང་རྒྱ་མཚོའི་ཆུ་ཚད་རྒྱས་བཞིན་པ་ཟིན་བྲིས་སུ་འཁོད་པའི་རྒྱུ་ཆའི་གནས་བསྡུས་རེའུ་མིག་དང་། ཡང་ན་
“སྙིང་སྡུག” ཅེས་པ་ལས་ལུང་འདྲེན་བྱས་པའི་མོ་རེ་སིན་གྱི་བརྗོད་བྱ་གཙོ་བོའི་དཔེ་རིས་ནི་བདེན་དཔང་ཀྱི་རྣམ་པ་ཡིན།
ཐ་སྙད་དེ་དག་ནི་མགོ་བོ་འཐོམ་གཞི་རུ་འགྱུར་སྲིད།གང་ཡིན་ཟེར་ན་རྒྱུ་མཚན་ཡང་ཁས་ལེན་གྱི་ཡན་ལག་ཏུ་གྱུར་ནས་
དེ་ལ་རྒྱུ་མཚན་མང་པོ་ཞིག་གིས་རྒྱབ་སྐྱོར་བྱེད་དགོས་པར་འགྱུར། གང་ཡིན་ཟེར་ན་རྒྱུ་མཚན་དང་བདེན་དཔང་ཚང་མ་
ནི་རྒྱབ་སྐྱོར་གྱི་རིགས་ཤིག་ཡིན་པས་རེད། འོན་ཀྱང་ཁྱེད་ཀྱིས་ང་ཚོའི་ལྟ་ཚུལ་རྒྱུན་འཁྱོངས་བྱས་ན་ཅིའི་ཕྱིར་ཁྱད་པར་
འདི་དག་ཤིན་ཏུ་གལ་ཆེན་ཡིན་པ་ཤེས་ཐུབ།
༧་༢་༢་རྒྱུ་མཚན་རྣམས་བདེན་དཔང་ལ་གཞི་བཅོལ་བ།
རྒྱབ་སྐྱོར་རིགས་གཉིས་པ་ནི། རྒྱུ་མཚན་རྣམས་བདེན་དཔང་ལ་གཞི་བཅོལ་པ་དེ་ཡིན། ང་ཚོས་གོང་དུ་རྒྱུ་མཚན་ཁག་ལ་
དེ་ལས་མང་བའི་རྒྱུ་མཚན་གྱིས་རྒྱབ་སྐྱོར་དགོས་ཚུལ་ཞུས་ཡོད་ཀྱང་། འོན་ཀྱང་རིམ་པ་བསྟར་ཆགས་སུ་འབྲེལ་བ་དེ་
ཙམ་གཏན་ནས་མེད་པ་ཞིག་མིན། རིམ་བཞིན་རྒྱུ་ཆའི་གནས་བསྡུས་རྣམས་སྟོན་དགོས་པར་འགྱུར། དེ་ནི་བདེན་དཔང་
རེད། རྒྱུ་མཚན་དང་བདེན་དཔང་གི་ཁྱད་པར་ནི་ཚིག་དོན་རིག་པའི་གནད་དོན་ཞིག་ཏུ་སྣང་བ་དང་། གནས་སྐབས་ཁ་ཤས་
སུ་ཐ་སྙད་ཕན་ཚུན་བརྗེ་ལེན་རུང་བ་ལྟ་བུ་ཡོད།
རང་ཉིད་ཀྱི་ཁས་ལེན་དེ་རྒྱུ་མཚན་ལེགས་པོ་ཞིག་ལ་གཞི་བཅོལ་དགོས་པ་ཡིན།
རང་ཉིད་ཀྱི་ཁས་ལེན་དེ་བདེན་དཔང་ལེགས་པོ་ཞིག་ལ་གཞི་བཅོལ་དགོས་པ་ཡིན།
དེ་གཉིས་ཀྱི་ནང་དོན་གཅིག་པ་ལྟར་སྣང་བས་ན་སྒྲུབ་བྱེད་ཀྱི་རིགས་པ་ལེགས་པོ་ཞིག་འགོད་པར་དེ་གཉིས་ཀྱི་ཁྱད་པར་
འབྱེད་རྒྱུ་ནི་ཧ་ཅང་གལ་ཆེན་པོ་ཡིན། གཤམ་གྱི་ཚིག་གྲུབ་གཉིས་བསྡུར་ན།
རྒྱུ་མཚན་དེ་བདེན་དཔང་གང་ཞིག་གཞིར་བཞག་པ་ཡིན་ནམ།
བདེན་དཔང་དེ་རྒྱུ་མཚན་གང་ཞིག་གཞིར་བཞག་པ་ཡིན་ནམ།
ཚིག་གྲུབ་གཉིས་པ་འདི་ཅུང་ཟད་ཁྱད་མཚར་བོ་ཞིག་ཡིན། ང་ཚོས་བདེན་དཔང་ནི་རྒྱུ་མཚན་ཁག་ལ་གཞི་བཞག་པ་མ་
ཡིན་པར། ང་ཚོས་རྒྱུ་མཚན་རྣམས་བདེན་དཔང་གི་གཞི་ལ་འཇོག་དགོས་པ་ཡིན།
ད་དུང་མི་འདྲ་བའི་ཆ་གཞན་ཞིག་ཡོད་པ་ནི་གཤམ་གསལ།
ང་ཚོས་ཀླད་པར་(སེམས་ལ) བརྟེན་ནས་རྒྱུ་མཚན་ལ་བསམ་གཞིག་བྱེད་ཀྱི་ཡོད།
ང་ཚོས་འཛམ་གླིང་ཐོག་གི་“ཕྱི་རོལ་གྱི་” བདེན་དཔང་ངེས་པར་དུ་འཚོལ་དགོས་པ་དང་། གྲུབ་དོན་རྣམས་མི་ཚང་མས་
མཐོང་ཐུབ་པ་བྱ་དགོས།
ངས་ཁྱེད་ཀྱི་རྒྱུ་མཚན་གང་ནས་མཐོང་ཐུབ་བམ། ཞེས་སྐད་ཆ་དྲིས་ན་དོན་སྙིང་མེད། ངས་ཁྱེད་ཀྱི་བདེན་དཔང་གང་ནས་
མཐོང་ཐུབ་བམ།ཞེས་སྐད་ཆ་དྲིས་ན་དོན་སྙིང་ཡོད།
སྤྱིར་བཏང་གི་གླེང་མོལ་སྐབས། ང་ཚོས་ནམ་རྒྱུན་ཁས་ལེན་ཞིག་ལ་རྒྱུ་མཚན་ཞིག་གིས་རྒྱབ་སྐྱོར་བྱེད་ཀྱི་ཡོད།
དཔེར་ན།
ང་ཚོ་འགྲོ་རན་སོང་། (ཁས་ལེན།)ཆར་བ་གཏོང་ས་རེད། (རྒྱུ་མཚན།)
་བ་གཏོང་གི་ཡིན་པའི་བདེན་དཔང་ག་རེ་རེད་དམ་ཟེར་ནས་འདྲི་མཁན་ཉུང་ཉུང་རེད། འོན་ཀྱང་གནད་དོན་གལ་ཆེའི་
སྐོར་སྐད་ཆ་བཤད་སྐབས། ཀློག་པ་པོ་རྣམས་ཀྱིས་ཁྱེད་ཀྱི་རྒྱུ་མཚན་རེ་རེ་ལ་བདེན་དཔང་རྨང་གཞིར་བཞག་ཡོད་པའི་རེ་
བ་རྒྱག་གི་ཡོད། དེའི་རྒྱུ་མཚན་ནི་དོ་སྣང་ཅན་གྱི་ཀློག་པ་པོས་ཁྱེད་ཀྱི་ཚོད་དཔག་བྱས་པ་གནད་དུ་ཁེལ་མིན་ལ་མི་བལྟ།
ཁོང་ཚོས་བདེན་དཔང་དང་། གནས་བསྡུས། བདེན་པ་གཞིར་བཞག་པའི་རྒྱུ་མཚན་སྐོར་འདྲི་བརྩད་བྱེད་ཀྱི་རེད། དཔེར་ན།
སློབ་ཆུང་ཁག་གིས་ཕྱི་སྐད་སློབ་ཁྲིད་བྱེད་རྒྱུ་གལ་གནས་ཆེ་ཤོས་ཤིག་ཏུ་བརྩི་དགོས། (ཁས་ལེན་དང་པོ།) གང་ཡིན་ཟེར་ན་ང་ཚོ་
ལོ་ན་ཆུང་དུས་སུ་སྐད་ཡིག་སློབ་སྦྱོང་བྱས་ན་ལེགས་པོ་དང་ཤེས་སླ་བ་ཡིན། (རྒྱུ་མཚན་དང་པོ། རྒྱབ་སྐྱོར་གྱི་ཁས་ལེན་དང་པོ། ཁས་ལེན་གཉིས་པ།)
དོན་དངོས་སུ། མི་རྒན་པར་གྱུར་ནས་སྐད་ཡིག་གཉིས་པ་སྦྱང་པ་ཡིན་ན་བྱིས་པའི་དུས་སུ་སྦྱངས་པ་ལྟར་ཆུ་རྒྱུག་རྒྱུག་
ལྟར་བཤད་པའི་ཆུ་ཚད་ལ་སླེབས་རྒྱུ་ཧ་ཅང་དཀོན་པོ་ཡིན། 《རྒྱུ་མཚན་གཉིས་པ། རྒྱབ་སྐྱོར་གྱི་རྒྱུ་མཚན་དང་བོ་དང་ཁས་ལེན་གསུམ་པ) སྐད་ཡིག་
གཉིས་པ་སྦྱོང་མཁན་བརྒྱ་ལྷག་ལ་ཞིབ་འཇུག་བྱས་པ་དང༌། སྐུ་ཞབས་འཇོན་སི་ལགས་ཀྱིས། (༢༠༡༣) སྐད་ཡིག་གཉིས་
པ་སྦྱོང་མཁན་གྱི་ཤེས་ཡོན་ཆུ་ཚད་དེ་ལ་གོ་རིམ་ལྡོག་པའི་འབྲེལ་བ་ཡོད་པ་ངོས་འཛིན་བྱུང་ཡོད། (རེའུ་མིག་དང་པོར་
གཟིགས་རོགས།) (བདེན་དཔང་།རྒྱབ་སྐྱོར་གྱི་རྒྱུ་མཚན་གཉིས་པ།)
འོན་ཀྱང་གནས་སྟངས་མང་ཆེ་བའི་ནང་སྙིང་དོན་འདི་གཅིག་པོ་ཙམ་གྱིས་ལྡང་གི་མེད། ངེས་པར་དུ་གཞན་གྱི་ལྟ་ཚུལ་ལ་
ངོས་འཛིན་དང་སུན་འབྱིན་བྱས་ནས་ཞིབ་འཇུག་གི་སྒྲུབ་བྱེད་ཕུན་སུམ་ཚོགས་པར་གཏོང་དགོས་པ་དང༌། སྐབས་འགར་
ད་དུང་ངེས་པར་དུ་རྒྱུ་མཚན་དེ་སྐབས་དོན་ལ་འབྲེལ་བ་ཡོད ཚུལ་ཁྱབ་པ་སྒྲུབ་པའམ་ཁྱབ་པ་ཡོད་ཀྱང་སྒྲུབ་དགོས།
༧་༣ ཚོད་དཔག་དྲི་བ་དང་དགག་སྒྲུབ་ལ་ངོས་འཛིན་དང་སུན་འབྱིན་བྱེད་པ།
ཞིབ་ཚགས་ཅན་གྱི་ཀློག་པ་པོས་སྒྲུབ་བྱེད་ཀྱི་གྲུབ་ཆ་ཡོད་ཚད་ལ་དོགས་འདྲི་བྱེད་ངེས་ཡིན་པས། ངེས་པར་དུ་འབྱུང་སྲིད་
པའི་དྲི་བ་ཁག་ལ་ཚོད་དཔག་མང་ཙམ་གཏོང་བ་དང༌། དེའི་རྗེས་སུ་གནད་དོན་གལ་ཆེ་ཤོས་གང་ཡིན་པ་ངོས་འཛིན་དང་
སུན་འབྱིན་བྱེད་དགོས། ཀློག་པ་པོ་རྣམས་ཀྱིས་སློབ་ཆུང་ཁག་གི་ནང་ཕྱི་སྐད་སློབ་ཁྲིད་བྱེད་རྒྱུ་གལ་གནད་ཆེ་ཤོས་ཤིག་
ཏུ་བརྩི་དགོས་པའི་ཁས་ལེན་ལ་ཆ་འཇོག་(བསམ་ཞིབ) བྱེད་པའི་སྐབས་སུ། ཁོ་ཚོས་འདི་ལྟར་བྱས་ན་སློབ་ཚན་གཞན་
པའི་སློབ་ཁྲིད་ཉུང་དུ་འགྲོ་མིན་ལ་དོགས་པ་སྐྱེས་སྲིད། གལ་ཏེ་ཀློག་པ་པོ་རྣམས་ཀྱིས་དེའི་སྐོར་ལ་དོགས་འདྲི་བྱེད་སྲིད་
སྙམ་ན་དེ་ལ་ངོས་འཛིན་དང་སུན་འབྱིན་བྱེད་རྒྱུ་ནི་རྣམ་དཔྱོད་ལྡན་པ་ཞིག་རེད།
སློབ་ཆུང་ཁག་གིས་ཕྱི་སྐད་སློབ་ཁྲིད་བྱེད་རྒྱུ་གལ་གནད་ཆེ་ཤོས་ཤིག་ཏུ་བརྩི་དགོས། (ཁས་ལེན་དང་པོ།) གང་ཡིན་ཟེར་ནས། ང་
ཚོ་ལོ་ན་ཆུང་བའི་དུས་སུ་སྐད་ཡིག་སློབ་སྦྱོང་བྱས་ན་ལེགས་པོ་དང་ཤེས་སླ་བ་ཡིན། (རྒྱུ་མཚན་དང་པོ། རྒྱབ་སྐྱོར་གྱི་ཁས་ལེན་དང་པོ། ཁས་ལེན་
གཉིས་པ།) གལ་ཏེ་སློབ་གྲྭས་ཕྱི་སྐད་ལ་མཐོང་ཆེན་བྱས་ན་སློབ་ཚན་གཞན་པའི་སློབ་ཁྲིད་ཀྱི་སྤུས་ཚད་ཇེ་ཞན་ལ་འགྲོ་སྲིད།
(ངོས་འཛིན།)འོན་ཀྱང་འཇིགས་སྣང་དེ་རིགས་ལ་རྒྱབ་སྐྱོར་བྱེད་པའི་བདེན་དཔང་ཉུང་ཉུང་ཞིག་ལས་མེད། (སུན་འབྱིན།
ཞིབ་འཇུག་པ་ཡོངས་ཀྱི་མདུན་དུ་ལྷགས་པའི་དཀའ་ངལ་ནི་ཀློག་པ་པོ་རྣམས་ཀྱི་དྲི་བ་དང་། གདམ་ཀ །དགག་སྒྲུབ་བཅས་
ལ་ལན་འདེབས་རྒྱུ་ཙམ་མ་ཡིན་པར། ཐོག་མར་ཀློག་པ་པོ་རྣམས་ཡིད་ལ་འཆར་ཐབས་བྱེད་རྒྱུ་དེ་རེད། (ང་ཚོས་ས་བཅད་
བཅུ་པའི་ནང་གནད་དོན་འདིའི་ཐོག་བགྲོ་གླེང་བྱ་རྒྱུ་ཡིན།)
ངོས་འཛིན་དང་སུན་འབྱིན་མ་བྱས་པར་དུ་ཞིབ་འཇུག་གི་སྒྲུབ་བྱེད་ཆ་ཚང་བའམ་ཕུན་སུམ་ཚོགས་པོ་ཞིག་ཡོང་གི་མེད་
པར་བརྟེན། ང་ཚོས་གཤམ་གྱི་རེའུ་མིག་ནང་དེ་དག་བསྣན་ཏེ་སྒྲུབ་བྱེད་ཀྱི་གྲུབ་ཆ་གཞན་དང་འབྲེལ་བ་ག་རེ་ཡོད་མེད་བསྟན་ཡོད།
ཁས་ལེན། རྒྱུ་མཚན། བདེན་དཔང་།
ངའི་ཁས་ལེན་འདི་ལྟར་ཡིན་་་་་་་་གང་ཡིན་ཟེར་ན་རྒྱུ་མཚན་འདི་དག་་་་་་དེ་དག་བདེན་དཔང་འདི་དག་་་་་གཞིར་བཞག་ཡོད།
ངའི་ཕྱོགས་ནས་དྲི་བ་དང༌། དགག་སྒྲུབ། ཐབས་ལམ་འདི་དག་ངོས་འཛིན་བྱེད་པ་དང་། སྒྲུབ་བྱེད་འདི་དག་བཀོལ་ནས་ལན་འདེབས་པ་ཡིན།
ངོས་འཛིན་དང་ལན་འདེབས།
ཁས་ལེན་དང་རྒྱུ་མཚན་དབར་འབྲེལ་བ་དེ་ཁྱབ་ཡོད་རིགས་པས་མཐུད་པ།
ཀློག་པ་པོ་རྣམས་ཀྱིས་རྒྱུ་མཚན་ཞིག་བདེན་པ་ཡིན་པར་མོས་མཐུན་བྱས་ནའང་། ཁོ་ཚོས་སྔར་བཞིན་དེ་ནི་ཁྱེད་ཀྱི་ཁས་
ལེན་ལ་འབྲེལ་བ་ཡོད་པ་ངོས་ལེན་མི་བྱེད་པ་ཡོང་སྲིད། གཤམ་གྱི་སྒྲུབ་བྱེད་ཀྱི་རིགས་པ་འདི་ལ་བསམ་བློ་གཏོང་དགོས།
ཡུ་རོབ་ཁུལ་དང་བྱང་ཨ་མེ་རི་ཀའི་ནང་འཕྲོད་བསྟེན་ལྟ་སྐྱོང་གི་འགྲོ་སོང་ཧ་ཅང་མང་དུ་འགྲོ་བའི་དཀའ་ངལ་ཅིག་འཕྲད་
བཞིན་ཡོད། ཁས་ལེན།) གང་ཡིན་ཟེར་ན་གནམ་གཤིས་འགྱུར་ལྡོག་གི་དབང་གིས་སྲ་ཞིང་མཁྲེགས་པའི་འཁྱགས་རོམ་གྱི་
མཚམས་ཐིག་རིམ་བཞིན་བྱང་ཕྱོགས་སུ་སྤོ་བཞིན་ཡོད། (རྒྱུ་མཚན།)
ཀློག་པ་པོས་རྒྱུ་མཚན་དེ་བདེན་པ་ཡིན་པ་ཁས་ལེན་བྱེད་སྲིད་མོད། འོན་ཀྱང་རྒྱུ་མཚད་དེ་དང་ཁས་ལེན་དེ་གཉིས་དབར་
གྱི་འབྲེལ་བར་དོགས་འདྲི་བྱེད་ཀྱི་རེད། འཕྲོད་བསྟེན་ཆེད་འགྲོ་སོང་ཇེ་མང་དུ་སོང་བ་དང༌། སྲ་ཞིང་མཁྲེགས་པའི་
འཁྱགས་རོམ་དབར་ལ་འབྲེལ་བ་ཅི་ཞིག་ཡོད་དམ་ཞེས་འདྲི་སྲིད། ངས་འབྲེལ་བ་ཅི་ཞིག་ཡོད་པ་མཐོང་གི་མི་འདུག་ཟེར་
བར། འདི་ལ་ལན་འདེབས་པར་ཁྱེད་ཀྱིས་ངེས་པར་དུ་གཞི་རྩའི་རྩ་དོན་ཞིག་མཁོ་སྤྲོད་བྱས་ཏེ། བྱེ་བྲག་གམ་དམིགས་
བསལ་གྱི་རྒྱུ་མཚན་དེ་ནི་བྱེ་བྲག་གམ་དམིགས་བསལ་གྱི་ཁས་ལེན་ལ་འབྲེལ་བ་ཡོད་པའི་ཁུངས་སྐྱེལ་གསལ་བཤད་བྱ་དགོས།
ས་ཁུལ་ཞིག་ཏུ་སྲ་མཁྲེགས་ཅན་གྱི་འཁྱགས་རོམ་ཉུང་ཙམ་ལས་མེད་ཚེ། ཚ་བའི་ཁུལ་གྱི་འབུ་སྲིན་གྱིས་ཁྱེར་ཡོང་བའི་ན་
ཚ་ལ་ཁ་གཏད་གཅོག་ཆེད་འགྲོ་སོང་མང་པོ་གཏོང་དགོས་པ་སྟེ། སྲིན་འབུ་གསོད་པའི་འཁྱགས་རོམ་དེ་དག་མེད་པས་
ཁྱབ་པ་སྒྲུབ་ཚུལ་ཡོངས་གྲགས་ལྟར་འདི་ན་ཡང་སྤྱིར་བཏང་གི་རྒྱུ་རྐྱེན་ཞིག་ལ་(ས་ཁུལ་ཞིག་ཏུ་སྲ་མཁྲེགས་ཅན་གྱི་
འཁྱགས་རོམ་ཉུང་ཙམ་ལས་མེད་ན།) ང་ཚོས་མཇུག་འབྲས་ཡོད་པའི་མཐའ་བསྡོམས་རྒྱག་གི་ཡོད། (ས་ཁུལ་དེ་རུ་ན་ཚ་
གསར་པར་ཁ་གཏད་གཅོག་པའི་ཆེད་འགྲོ་སོང་མང་བ་གཏོང་དགོས) སྤྱི་བཤད་ཅིག་བདེན་པའམ་རྒྱུ་མཚན་ལྡན་པ་ཞིག་
ཡིན་ན་ངེས་པར་དུ་བྱེ་བྲག་གི་དཔེ་མཚོན་འགོད་དགོས་པ་ནི་འཐད་ལྡན་གྱི་རིགས་པ་ཚང་མའི་གཏན་ཚིགས་རིགས་པ་
ཡིན། གཏན་ཚིགས་རིགས་པ་དེ་ནུས་པ་ཐོན་པ་ཞིག་བྱེད་བསམ་ན་ཀློག་པ་པོ་རྣམས་ཀྱིས་དོན་གནད་བཞི་ལ་ངོས་ལེན་
བྱེད་དགོས་པ་ལས། དོན་གནད་གཉིས་ལ་གོ་བ་ལེན་སླ་སྟེ།
༡། འཐད་ལྡན་གྱི་རིགས་པ་ནི་བདེན་པའམ་ཡང་དག་པ་ཞིག་ཡིན་པ་སྟེ། སྲ་མཁྲེགས་ཀྱི་འཁྱགས་རོམ་ཇེ་ཉུང་དུ་
སོང་ན་དོན་དངོས་ཐོག་སྨན་བཅོས་ཀྱི་འགྲོ་སོང་མང་དུ་འགྲོ་བ་རེད།
༢། རྒྱུ་མཚན་ནི་བདེན་པའམ་ཡང་དག་པ་ཞིག་ཡིན་པ་སྟེ། སྲ་མཁྲེགས་ཀྱི་འཁྱགས་རོམ་དེ་དོན་དངོས་ཐོག་བྱང་
ཕྱོགས་སུ་སྤོ་བཞིན་ཡོད་པ་རེད།
གཤམ་གྱི་དོན་གནད་གཉིས་ཅུང་ཟད་དཀའ་སྟེ།
༣། རྒྱུ་མཚན་ནང་གི་བྱེ་བྲག་གི་གནས་སྟངས་ནི་འཐད་ལྡན་རིགས་པས་སྒྲུབ་སྐབས་སྤྱིར་བཏང་གི་གནས་སྟངས་
ཤིག་གི་མཇུག་འབྲས་ཤིག་ཏུ་བརྩིས་ཆོག །
༤། ཁས་ལེན་སྐབས་ཀྱི་བྱེ་བྲག་གི་མཇུག་འབྲས་ནི་འཐད་ལྡན་གྱི་རིགས་པས་སྒྲུབ་སྐབས་སྤྱིར་བཏང་གི་མཇུག་
འབྲས་ཤིག་ཏུ་བརྩི་ཆོག །
ང་ཚོས་གཏན་ཚིགས་དེ་དཔེ་རིས་ལམ་ནས་འདི་ལྟར་འགྲེལ་བཤད་རྒྱབ་ཆོག །
སྤྱིར་བཏང་གི་གནས་གནས་སྟངས་འདི་རིགས་ཀྱིས་སྔོན་དཔག་བྱེད་ཐུབ་པ་ནི་སྤྱིར་བཏང་གི་མཇུག་འབྲས་འདི་རེད།
ས་ཁུལ་ཞིག་ཏུ་སྲ་མཁྲེགས་ཅན་གྱི་འཁྱགས་རོམ་ཉུང་ཙམ་ལས་མེད་ཚེ། ཚ་ཡུལ་གྱི་འབུ་སྲིན་གསོད་མཁན་གྱི་སྲ་མཁྲེགས་ཅན་གྱི་འཁྱགས་རོམ་མེད་པ་དང་འབུ་སྲིན་འཁྱེར་ཡོང་བའི་ནད་རིགས་ལ་ཁ་
གཏད་གཅོག་ཆེད་འགྲོ་གྲོན་མང་པོ་གཏོང་དགོས་པར་འགྱུར།
འདི་ནི་དཔེ་མཚོན་ཡག་པོ་ཞིག་རེད།
གནམ་གཤིས་འགྱུར་ལྡོག་གི་དབང་གིས་སྲ་ཞིང་མཁྲེགས་པའི་འཁྱགས་རོམ་གྱི་མཚམས་ཐིག་རིམ་བཞིན་བྱང་ཕྱོགས་སུ་སྤོ་བཞིན་ཡོད། (རྒྱུ་མཚན།)
དེར་བརྟེན་འཕྲོད་བསྟེན་ལྟ་སྐྱོང་གི་འགྲོ་སོང་ཧ་ཅང་མང་དུའགྲོ་བའི་དཀའ་ངལ་ཅིག་འཕྲད་བཞིན་ཡོད། (ཁས་ལེན།)
དམིགས་བསལ་གྱི་གནས་སྟངས་འདི་རིགས་ཀྱིས་། ང་ཚོར་ཚོད་དཔག་བྱེད་དུ་འཇུག་པ་ནི། དམིགས་བསལ་གྱི་མཇུག་འབྲས་འདི་རེད།
ང་ཚོས་མཐོང་གསལ་ལྟར། འཐད་ལྡན་གྱི་རིགས་པས་ག་དུས་སྒྲུབ་དགོས་པ་ཡང་ཤེས་རྒྱུ་ལས་སླ་བོ་མེད། ཉམས་མྱོང་
ལྡན་པའི་ཞིབ་འཇུག་མི་སྣས་ནམ་རྒྱུན་གནས་སྐབས་གཉིས་ཁོ་ནར་གསལ་སྟོན་བྱེད་པ་སྟེ།
ཀློག་པ་པོ་རྣམས་ཀྱིས་རང་གི་ཁྱབ་ཁོངས་ཀྱི་རྒྱུ་མཚན་དང་ཁས་ལེན་ལ་འབྲེལ་བ་ཇི་ལྟར་ཡོད་ཚུལ་ལ་དོགས་འདྲི་བྱེད་
སྲིད་པ་དང་། སྤྱིར་བཏང་གི་ཀློག་པ་པོ་རྣམས་ཀྱིས་ཁོང་ཚོའི་ཁྱབ་ཁོངས་ཀྱི་རྒྱུ་མཚན་སྒྲུབ་སྟངས་ལ་འགྲེལ་བཤད་བྱེད་
སྐབས་དེ་ལྟར་སྒྲུབ་པ་ཡིན། ཀློག་པ་པོ་རྣམས་ཀྱིས་ཁས་ལེན་དང་རྒྱུ་མཚན་དབར་གྱི་འབྲེལ་བ་མཐོང་གི་མེད་པའི་སྐབས་
སུ། ངེས་པར་དུ་འཐད་ལྡན་གྱི་རིགས་པས་སྒྲུབ་ནས་ཁ་སྣོན་རྒྱག་དགོས།
ས་ཁུལ་ཞིག་ལ་སྲ་མཁྲེགས་ཀྱི་འཁྱགས་རོམ་ཇེ་ཉུང་དུ་འགྲོ་བའི་སྐབས་སུ། ཚ་བའི་ཁུལ་གྱི་སྲིན་འབུ་ཡིས་
ཁྱེར་ཡོང་བའི་ན་ཚ་ལ་ཁ་གཏད་གཅོག་ཆེད་འགྲོ་སོང་མང་པོ་གཏོང་དགོས་པ་སྟེ། སྲིན་འབུ་གསོད་པའི་འཁྱམས་རོམ་དེ་
དག་མེད་པས་སོ།། (འཐད་ལྡན་གྱི་རིགས་པ།) ཡུ་རོབ་ཁུལ་དང་བྱང་ཨ་མེ་རི་ཀའི་ནང་འཕྲོད་བསྟེན་ལྟ་སྐྱོང་གི་འགྲོ་སོང་ཧ་ཅང་མང་
དུ་འགྲོ་བའི་དཀའ་ངལ་ཅིག་དང་འཕྲད་ཡོད་ངེས། ཁས་ལེན་གཙོ་བོ།) གང་ཡིན་ཟེར་ན་གནམ་གཤིས་འགྱུར་ལྡོག་གི་དབང་གིས་
སྲ་ཞིང་མཁྲེགས་པའི་འཁྱགས་རོམ་གྱི་མཚམས་ཐིག་རིམ་བཞིན་བྱང་ཕྱོགས་སུ་འགྲོ་བཞིན་ཡོད། 《རྒྱུ་མཚན།) འདས་པའི་ལོ་
བརྒྱ་ཡི་ནང༌། སྲ་མཁྲེགས་ཅན་གྱི་འཁྱགས་རོམ་བསྟུད་མར་གཟའ་འཁོར་གཉིས་ཙམ་གྱི་དུས་ཡུན་རིང་བྱང་ཕྱོགས་སུ་
མྱུར་ཚད་་་་་ཀྱི་སྒོ་ནས་སྤོར་སྒུལ་བྱེད་བཞིན་ཡོད། (བདེན་དཔང་།)
ང་ཚོས་གཤམ་གྱི་རེའུ་མིག་ནང་ཁྱབ་པ་སྦྲུལ་ཚུལ་བསྣན་ཡོད་པ་དང་། དེས་ཁས་ལེན་ཞིག་དང་དེ་ལ་རྒྱབ་སྐྱོར་བྱེད་པའི་
མཚན་གཉིས་ཀྱི་འབྲེལ་བ་བསྟན་ཡོད།
ཁྱབ་པ་སྒྲུབ་པའི་རིགས་པ།
རྒྱུ་མཚན་དང་ཁས་ལེན་གཉིས་འབྲེལ་བ་མཐུད་པའི་རྩ་བའི་དམིགས་ཡུལ་ནི།
ཁས་ལེན། གང་ཡིན་ཟེར་ན། རྒྱུ་མཚན། གཞི་འཇོག་སའི་བདེན་དཔང་།
ངོས་འཛིན་དང་ལན་འདེབས།
(ང་ཚོས་འཐད་ལྡན་གྱི་རིགས་པས་སྒྲུབ་ཚུལ་གྱི་གནད་དོན་འདི་ཡིད་ལ་ཤོང་རྒྱུ་སླ་བོ་ཞིག་མིན་པ་ཤེས་ཀྱི་ཡོད། དེ་སྐོར་
ལ་ཡང་བསྐྱར་ས་བཅད་བཅུ་གཅིག་པའི་ནང་འགྲེལ་བཤད་རྒྱབ་ཡོད།)
༧་༥ སྒྲུབ་བྱེད་སྟབས་བདེ་ཅན་ནས་སྒྲུབ་བྱེད་སྣེ་འཛོམས་ཅན་ཏུ་གོང་འཕེལ་གཏོང་བ།
གྲུབ་ཆ་ལྔ་པོ་དེ་ཡིས་གཞི་རྩའི་སྒྲུབ་བྱེད་ཅིག་གྲུབ་ཡོད། ཞིབ་འཇུག་གི་སྒྲུབ་བྱེད་ནི་ལྷག་ཏུ་རྙོག་འཛིང་ཆེ་བ་ཞིག་རེད།
ང་ཚོས་རྟག་པར་རྒྱུ་མཚན་གཉིས་སམ་དེ་ལས་མང་བ་བཀོལ་ནས་ཁས་ལེན་ཞིག་ལ་རྒྱབ་སྐྱོར་བྱེད་པ་ཡིན། 3
མཚན་དེ་དག་རེ་རེར་ཡང་ངེས་པར་དུ་རང་ཉིད་ཀྱི་རྒྱུ་མཚན་དང་བདེན་དཔང་སྣོན་མ་དང་། གཅིག་བྱས་ན་འཐད་ལྡན་
གྱི་རིགས་པ་གཞན་དག་གིས་རྒྱབ་སྐྱོར་བྱས་ཡོད།
ཀློག་པ་པོས་སྒྲུབ་བྱེད་སྣེ་འཛོམས་ཅན་གང་ཞིག་ཡིན་རུང་གདམ་ཀ་གཞན་དང་། དགག་སྒྲུབ་བྱེད་པའི་བསམ་བློ་མང་
པོ་དྲན་གྱི་ཡོད་པས། གཟབ་ནན་ཅན་གྱི་ཞིབ་འཇུག་མི་སྣས་རྒྱུན་དུ་དེའི་ནང་གི་གནད་དོན་ཁ་ཤས་ལ་ལན་འདེབས་དགོས་ཀྱི་ཡོད།
དེར་མ་ཟད་རྒྱུ་མཚན་རེ་རེ་དང་འཐད་ལྡན་གྱི་རིགས་པའམ་དགག་པར་ལན་འདེབས་ཚང་མ་སོ་སོའི་ཡན་ལག་གི་ཁས་
ལེན་ཏུ་བརྩི་བར་མ་ཟད། དེ་ལ་སྒྲུབ་བྱེད་འགོད་དགོས་པ་ཡིན། (འདི་དག་ཚང་མ་འགྲེལ་བརྗོད་དམ་ཡང་ན་རྩོད་སྒྲུབ་
ཡིན།)“རང་སྐྱ་ཐུབ་པ་” ནི་བདེན་དཔང་ཁོ་ན་ཡིན། དེ་འདྲ་ཡིན་ནའང་། ངེས་པར་དུ་དེ་གང་ནས་ཡོང་བ་དང་། ཅིའི་ཕྱིར་
དེ་ནི་བློས་འཁེལ་ཆོག་པ་དང༌། རྒྱུ་མཚན་ལ་རྒྱབ་སྐྱོར་ཇི་ལྟར་བྱེད་ཀྱི་ཡོད་པ་རྣམས་འགྲེལ་བཤད་རྒྱག་དགོས་པར་མ་
ཟད། དེ་ལ་ད་དུང་སྒྲུབ་བྱེད་འཕར་མ་ཞིག་དགོས་པ་ཡང་སྲིད།
ཤེས་རྟོགས་ཀྱི་རྒྱ་ལས་བརྒལ་སྐབས། བློ་སྤོབས་སྦྱིན་པའི་ཚིག་ཁ་ཤས།
གནས་སྐབས་འདི་ཙམ་ལ་སླེབས་དུས་གསར་ཞུགས་ཞིབ་འཇུག་སློབ་མ་མང་པོར་གནོན་ཤུགས་ཆེན་པོ་སླེབས་ཀྱི་ཡོད།
གལ་སྲིད་དེ་ལྟར་ཡིན་ན་སེམས་ཁྲལ་དེ་ནི་ཁྱེད་ཀྱི་རྣམ་དཔྱོད་དང་འབྲེལ་བ་ཡོད་ཟེར་རྒྱུའི་ཚབ་དུ། དེ་ནི་ཁྱེད་ལ་ཉམས་
མྱོང་གིས་མ་ལྡང་བར་འབྲེལ་བ་ཡོད་ཅེས་བརྗོད་ན་ལེགས། ང་ཚོའི་ཁྲོད་ཀྱི་མི་གཅིག་གིས་ཁྲིམས་ལུགས་དགེ་རྒན་ཞིག་
ལ་ཁྲིམས་དོན་རྩོམ་ཡིག་སྐོར་འགྲེལ་བཤད་རྒྱག་སྐབས། ལས་དང་པོ་པ་ཡིན་པའི་ལོ་རིམ་དང་པོའི་ཁྲིམས་ལུགས་སློབ་
མ་མང་པོ་ཞིག་གིས་རང་ཉིད་ནི་རྩོམ་ཡིག་འབྲི་བར་ནུས་མེད་ཡིན་པར་འདོད། གཏམ་བཤད་མཇུག་བསྒྲིལ་རྗེས་བུད་མེད་
ཅིག་གིས་བརྗོད་རྒྱུར། ཁོ་མོ་ནི་དེ་སྔ་མི་རྒྱུད་དཔྱད་རིག་གི་དགེ་རྒན་ཆེན་མོ་ཞིག་ཡིན་པ་དང་། ཁོ་མོའི་བརྩམས་ཆོས་ཁག་
ཁ་གསལ་པོ་ཡིན་པའི་བསྔགས་བརྗོད་ཐོབ་མྱོང་། དེ་ནས་ཁོ་མོའི་འཚོ་ཐབས་ལས་རིགས་བརྗེ་བོ་རྒྱབ་ནས་ཁྲིམས་ལུགས་
སློབ་གྲྭར་ཞུགས། ཁོ་མོས་བརྗོད་པ་ལྟར་ན་ཐོག་མའི་ཟླ་བ་དྲུག་གི་ནང་ཁོ་མོས་བྲིས་པ་དེ་ཙམ་ཡག་པོ་མེད་པར་བརྟེན།
རང་ཉིད་ལ་ཀླད་པ་ཉམས་རྒུད་དུ་ཕྱིན་པའི་ན་ཚ་ཕོག་མེད་དམ་བསམ་ནས་དངངས་སྐྲག་སྐྱེས་སོང་ཟེར། དེ་ལྟར་མིན་པ་
ནི་དངོས་ཡོད་རེད། འོན་ཀྱང་ཁོ་མོར་ཡང་ང་ཚོ་མི་མང་ཆེ་བ་བརྒྱུད་མྱོང་བའི་འཕོ་འགྱུར་སྐབས་ཀྱི་སྡུག་བསྔལ་ཏེ་ང་ཚོས་
རང་ཉིད་ལ་རྒྱུས་མངའ་ཆ་ཚང་ཞིག་མེད་པ་དང༌། ཀློག་མཁན་ཚོར་ཆ་རྒྱུས་ཉུང་ཙམ་ལས་མེད་པའི་གནད་དོན་ཞིག་གི་
སྐོར་ལ་རྩོམ་ཡིག་ཅིག་འབྲི་དགོས་པ་ལྟ་བུ་རེད། ཁོ་མོས་ཁྲིམས་ལུགས་ལ་གོ་བ་ཇི་ཙམ་གཏིང་ཟབ་ལེན་ཐུབ་པ་དེ་ཙམ་
གྱིས་རྩོམ་ཡིག་ཡག་པོ་འབྲི་ཐུབ་ཀྱི་ཡོད་པ་རྟོགས་ནས་དཀའ་ངལ་སེལ་བ་རེད།
གལ་ཏེ་ཅི་བྱ་གཏོལ་མེད་དམ་སེམས་ལ་གནོན་ཤུགས་ཆེན་པོ་སླེབས་ན་གཤམ་གྱི་གཏམ་རྒྱུད་འདིའི་ཁྲོད་སེམས་
གསོའི་བསླབ་བྱ་བླངས་ཆོག ། ཀློག་པ་པོ་ཞིག་གིས་ང་ཚོར་འཕྲིན་ཡིག་འདི་འདྲ་ཞིག་བསྐུར་ཡོད།
ཞིབ་འཇུག་སྒྱུ་རྩལ་དཔེ་དེབ་ནང་དུ་བུད་མེད་ཅིག་གིས་རང་ཉིད་བསླབ་གཞི་དེ་མི་རྒྱུད་དཔྱད་རིག་ནས་ཁྲིམས་ལུགས་སུ་
བསྒྱུར་ཡོད་པའི་སྐོར་བྲིས་ཡོད་པ་དང་། ཁོ་མོར་གློ་བུར་དུ་རྩོམ་ཡིག་ཁ་གསལ་ཅན་འབྲི་མི་ཐུབ་པའི་དཀའ་ངལ་སྤྲད་
འདུག །ངས་ལོ་ལྔའི་རིང་དུ་པར་གཞི་ཇུས་འགོད་དགེ་རྒན་ཆེན་མོ་ཞིག་གི་ལས་རོགས་བྱས་ནས་ཉེ་ཆར་མི་རྒྱུད་དཔྱད་
རིག་གི་ཕྱོགས་ལ་བརྗེ་བོ་རྒྱབ་པ་ཡིན། འགྲོ་བ་མིའི་སྐོར་གླེང་སྐབས་གློ་བུར་དུ་མི་རྒྱུད་དཔྱད་རིག་སྐོར་རྩོམ་ཡིག་འབྲི་བ་
ནི་སོ་བཀོག་པ་དང་གཅིག་མཚུངས་རེད། ངའི་སེམས་སུ་རང་ཉིད་ལ་ཡང་ཀླད་པ་ཉམས་རྒུད་དུ་ཕྱིན་པའི་ན་ཚ་ཕོག་མེད་
དམ་བསམ་སོང་། ངས་མི་རྒྱུད་དཔྱད་རིག་གི་མཁས་པ་ཞིག་གིས་ལས་རིགས་ཁྲིམས་ལུགས་ལ་བརྗེ་བའི་སྐོར་ཀློག་
སྐབས། བགད་མོ་ཆེན་པོ་ཞིག་ཤོར་བྱུང་། དེས་ངའི་སེམས་པ་ཅུང་ཟད་ཇེ་བདེ་རུ་བཏང་སོང་།
མཇུག་མཐར་སྒྲུབ་བྱེད་མང་ཆེ་བའི་ནང་དུ་རྒྱབ་ལྗོངས་དང་ཐ་སྙད་ཀྱི་གོ་དོན། ཀློག་པ་པོས་གོ་རྟོགས་དཀའ་བའི་རིགས་ལ་
ཞིབ་འགྲེལ་རྒྱག་པ་སོགས་ཚུད་ཀྱི་ཡོད། དཔེར་ན་དཔལ་འབྱོར་རིག་པར་ཆ་རྒྱུས་མེད་པའི་ཀློག་པ་པོ་ཞིག་ལ་ཡུལ་ཐང་
འཕར་ཆ་དང་དངུལ་ལོ་མཁོ་སྤྲོད་གཉིས་ཀྱི་འབྲེལ་བའི་སྐོར་ལ་སྒྲུབ་བྱེད་འགོད་ཀྱི་ཡོད་ན་ཁྱེད་ཀྱིས་དཔལ་འབྱོར་མཁས་
པ་རྣམས་ཀྱི་བསམ་ཚུལ་དེ་དག་ཤེས་ཀྱི་ཡོད་སྐོར་གསལ་བཤད་གནང་དགོས་པར་འགྱུར། གལ་གནད་ཆེ་བའི་སྒྲུབ་བྱེད་
ཅིག་ཡིན་ན་དེ་ནི་སྣེ་འཛོམས་ཅན་གྱི་འཛུགས་སྐྲུན་ཞིག་རེད། (ས་བཅད་༨ པ་ནས་༡༡ པའི་བར་དེ་དག་ལ་འགྲེལ་བཤད་ཞིབ་ཕྲ་བྱས་ཡོད།)
༧་༦ སྒྲུབ་བྱེད་ཇེ་སྦོམ་དུ་བཏང་ནས་ཐུན་མོང་མ་ཡིན་པའི་ཁྱད་ཆོས་འབུར་དུ་འདོན་པ།
ཀློག་པ་པོ་ཚོས་སྒྲུབ་བྱེད་ལ་བརྡར་ཤ་གཅོད་སྐབས། ཁྱེད་ཀྱིས་མཁོ་འདོན་བྱས་པའི་རྒྱུ་མཚན་དང་བདེན་དཔང་ཁོ་ན་མ་
ཡིན་པར། ད་དུང་ཁྱེད་ཀྱིས་ཁོང་ཚོའི་དྲི་བ་དང་སེམས་ཁུར་བྱེད་ཡུལ་གླེང་སློང་བྱས་ཡོད་མེད་ལ་སྔ་ས་ནས་གྲ་སྒྲིག་
ལེགས་པོ་གནང་ཡོད་མེད་ལ་བལྟ་བ་ཡིན། སྒྲུབ་བྱེད་འདི་ལྟར་“ཇེ་སྦོམ་དུ” བཏང་བ་ཡིན་ན།། ཁྱེད་ལ་ཀློག་པ་པོ་ཚོས་
ཡིད་ཆེས་ཐོབ་ཐུབ་པ་དང་། རྒྱུན་སྲོལ་ལྟར་ན་འདི་ལ་ཐུན་མོང་མ་ཡིན་པའི་གཤིས་ཀ་རུ་འབོད་པ་སྟེ། སྒྲུབ་བྱེད་ཁྲོད་ནས་
མངོན་པའི་གཤིས་ཀ་དེ་ཡིན། ཁྱེད་ནི་གནད་དོན་གྱི་ཕྱོགས་ཡོངས་ལ་བསམ་བློ་གཏོང་མཁན་གྱི་རིགས་ཡིན་ནམ། ཀློག་
པ་པོ་རྣམས་ཀྱི་མོས་མཐུན་བྱེད་པའི་ཆེད་དུ་རྒྱུ་མཚན་ལ་བདེན་དཔང་གིས་རྒྱབ་སྐྱོར་བྱེད་མཁན་གྱི་རིགས་ཡིན་ནམ།
ཡང་ན་ལྟ་ཚུལ་གཞན་དག་ལ་བརྟག་དཔྱད་ཡོད་པའི་སྒོ་ནས་བརྩི་འཇོག་བྱེད་མཁན་གྱི་རིགས་ཡིན་ནམ། ཡང་ན་ལྟ་ཚུལ་
གཅིག་ཁོ་ན་མཐོང་བ་ལས་མི་གཞན་གྱི་ལྟ་ཚུལ་ལ་ངོས་ལེན་མི་བྱེད་པ་དང་། ཐ་ན་སྣང་མེད་དུ་གཏོང་མཁན་གྱི་རིགས་ཡིན་ནམ།
ཁྱེད་ཀྱིས་གཞན་གྱི་ལྟ་ཚུལ་ལ་ངོས་འཛིན་དང༌། རང་ཉིད་ཀྱི་འཐད་ལྡན་གྱི་རིགས་པས་སྒྲུབ་དགོས་པའི་རྒྱུ་
མཚན་གྱི་རྩ་དོན་ལ་འགྲེལ་བཤད་བརྒྱབ་དུས། ཀློག་པ་པོ་རྣམས་ལ་ཁྱེད་དང་ལྷན་དུ་མཉམ་འབྲེལ་གྱི་སྒོ་ནས་ལྟ་ཚུལ་
གསར་པ་མངོན་གྱུར་དང་ཚོད་ལྟ་བྱེད་པར་རྒྱུ་མཚན་ལེགས་པོ་ཞིག་སྤྲད་པ་ཡིན། ཕུགས་རྒྱང་རིང་པོར་བལྟས་ན་ཁྱེད་
རང་སྒེར་གྱི་སྒྲུབ་བྱེད་ཁག་ནས་འབུར་དུ་ཐོན་པའི་གཤིས་ཀ་དེ་རང་ཉིད་ཀྱི་མཚན་སྙན་གྲགས་ལ་འབྲེལ་བ་དམ་པོ་ཡོད།
འདི་ནི་ཞིབ་འཇུག་པ་ཚང་མས་ངེས་པར་དུ་དོ་སྣང་སྤྲོད་དགོས་པ་ཞིག་ཡིན། གང་ཡིན་ཟེར་ན་མཚན་སྙན་གྲགས་ནི་ཁྱེད་
ཀྱིས་བྲིས་པའི་སྒྲུབ་བྱེད་ཚང་མའི་ཁྲོད་ཀྱི་མི་མངོན་པའི་གྲུབ་ཆ་དྲུག་པ་དེ་ཡིན། དེས་ངག་ནས་མ་ཐོན་པའི་དྲི་བར་ལན་
འདེབས་པ་སྟེ། ངས་ཁྱེད་ལ་ཡིད་ཆེས་བྱས་ཆོག་གམ་ཟེར་དུས་དེའི་ལན་ལ་ངེས་པར་(ཡིད་ཆེས) བྱས་ཆོག་ཟེར་བ་དེ་ཡིན།
མྱུར་ཐབས།
རྒྱུན་མཐོང་གི་ནོར་འཁྲུལ་ནི། རང་ཉིད་ཀྱིས་ཤེས་ཟིན་པ་དེའི་ཐོག་སྐྱར་ལོག་བྱེད་པ་དེ་རེད།
གལ་ཏེ་ཁྱེད་རང་ཉམས་མྱོང་མེད་པའི་ཞིབ་འཇུག་པ་ཞིག་ཡིན་ན་རང་ཉིད་ལ་རྒྱུས་ལོན་ཡོད་པའི་གནས་ཚུལ་ལ་རྒྱབ་རྟེན་
བྱེད་རྒྱུར་འདུན་པ་ཡོང་སྲིད། དཔེར་ན་སྒྲུབ་བྱེད་ཅིག་ལ་དང་ལེན་བྱེད་རྒྱུ་སྔ་དྲགས་འགྲོ་བའམ། གཅིག་བྱས་ན། རང་ཉིད་
ཀྱིས་དེ་ཁུངས་སྐྱེལ་ཐུབ་པ་“ཤེས་པ་” རྒྱུ་མཚན་དུ་བྱས་ནས་དེ་ལྟར་བྱེད་སྲིད། དེ་འདྲའི་རིགས་ལ་སྐྱར་ལོག་རྒྱག་པ་ནི།
རང་ཉིད་ཀྱི་བསམ་གཞིག་ལེགས་པོ་གཏོང་བའི་གེགས་སུ་འགྲོ་བ་ཡིན། ཞིབ་འཇུག་མི་སྣ་ཞིག་ཡིན་པའི་ཆ་ནས་གསར་
རྙེད་དང་མཐོང་རྒྱ་ཡིས་རང་ཉིད་ཧང་སངས་དུ་འཇུག་དགོས་པ་ཡིན། ལས་འཆར་ཞིག་འགོ་འཛུགས་བྱེད་སྐབས་རང་ཉིད་
ཀྱིས་ཁུངས་སྐྱེལ་ཐུབ་པའི་སྒྲུབ་བྱེད་ཅིག་ནས་འགོ་མི་བརྩམ་པར་གནད་དོན་ཞིག་འཚོལ་ཞིབ་དང་དེ་སེལ་ཐབས་བྱེད་
འདོད་པ་ནས་འགོ་བརྩམ་དགོས།
དེ་བཞིན་དུ་ཁྱབ་ཁོངས་དེ་ལ་གསར་ཞུགས་པ་ཞིག་ཡིན་ན་སློབ་གསོ་དང་ཉམས་མྱོང་ཁྲོད་ཆ་རྒྱུས་ཡོད་པའི་རྩོད་
གླེང་བྱེད་ཐབས་ལ་བརྟེན་སྲིད། དཔེར་ན་གལ་ཏེ་ཁྱེད་ཀྱིས་རྩོམ་རིག་གི་སློབ་ཁྲིད་སྐབས་ཀྱི་ལུང་འདྲེན་བྱེད་སྟངས་དང་
དབྱེ་ཞིབ་བྱེད་སྟངས་ཤེས་ཡོད་པ་ལྟ་བུ་རེད། “བསྒྲུབ་བྱའི་རྒྱུ་ཆའི་གནས་བསྡུས་” གཙོ་བོར་འཛིན་པའི་ཁྱབ་ཁོངས་
དཔེར་ན་སྐྱེ་དངོས་རིག་པ་དང༌། ཚོད་ལྟ་གཞིར་བཞག་པའི་སེམས་ཁམས་རིག་པ་ལྟ་བུའི་ཁྱབ་ཁོངས་ལ་བྱེད་སྟངས་དེ་
འགྲིག་གི་མེད། ཕྱོགས་གཞན་ཞིག་ནས་བཤད་ན། སྐྱེ་དངོས་རིག་པ་དང་སེམས་ཁམས་རིག་པ་སློབ་ཚན་སྐབས་སུ་ཁྱེད་
ཀྱིས་སྦྱངས་པའི “སྲ་བའམ་རགས་པའི་རྒྱུ་ཆའི་གནས་བསྡུས།” གྲངས་རྩིས་དབྱེ་ཞིབ་བྱེད་སྟངས་རྣམས། སྒྱུ་རྩལ་ལོ་
རྒྱུས་ཁྲོད་དེ་ལྟར་བྱས་ཆོག་གི་རེད་བསམ་མི་རུང་། འདིའི་དོན་དག་ནི་འཛིན་གྲྭ་གཅིག་ནས་སྦྱངས་པ་དེ་འཛིན་གྲྭ་གཞན་
ཞིག་ལ་ཕན་ཐོགས་མེད་པ་མཚོན་གྱི་མེད། ཁྱབ་ཁོངས་ཚང་མས་ང་ཚོས་འདིར་འགྲེལ་བཤད་བརྒྱབ་ཡོད་པའི་སྒྲུབ་བྱེད་
ཀྱི་གྲུབ་ཆ་ལྔ་བོ་ཐུན་མོང་དུ་སྤྱོད་པ་ཡིན། འོན་ཀྱང་ཤེས་དགོས་པ་ནི་ཁྱབ་ཁོངས་གཅིག་གིས་གྲུབ་ཆ་དེ་ལག་བསྟར་བྱེད་
སྟངས་ཀྱི་ཁྱད་པར་དང༌། རང་ཉིད་དེ་ལ་འདྲིས་སུ་འཇུག་པར་སྟབས་བསྟུན་ལྡང་ངེས་ཤིག་བྱེད་ཐུབ་པ། རང་ཉིད་ཀྱིས་
སྦྱངས་པའི་ཤེས་ཚད་ལ་ཡིད་ཆེད་བྱེད་དགོས།
རང་ཉིད་ཀྱི་ཁྱབ་ཁོངས་ལ་ཆ་རྒྱུས་སླེབས་པའི་སྐབས་སུ་ཐག་གཅོག་བྱེད་སྟངས་གདམ་ཀ་གཞན་པ་སྤྱད་ནས་
སྟབས་ཇེ་བདེ་རུ་གཏོང་འདོད་ཡོང་ཆོག །གསར་ཞུགས་ཞིབ་འཇུག་པ་ཁ་ཤས་ཀྱིས་སྒྲུབ་བྱེད་ཅིག་ལམ་ལྷོང་ལྡན་པའི་སྒོ་
ནས་སྒྲུབ་ཐུབ་པ་བྱུང་སྐབས། ཁོ་ཚོས་ཡང་དང་སྐྱར་དུ་དེ་ལྟར་སྒྲུབ་ཀྱི་ཡོད། ཁོ་ཚོས་རྙོག་འཛིང་རང་བཞིན་ཅན་ཞིག་ཁོང་
དུ་ཆུད་པ་དེས་རྙོག་འཛིང་རང་བཞིན་གཞན་ཞིག་གི་མཐོང་ལམ་བསྒྲིབས་ཏེ། རང་ཉིད་ཀྱི་ཁྱབ་ཁོངས་ལེགས་པོ་མཐོང་མི་
ཐུབ། གལ་ཏེ་གནད་དོན་དེ་འགུལ་ནུས་ཅན་ཞིག་ཡིན་ན། དེ་ལ་འགྲན་བསྡུར་རང་བཞིན་ཅན་གྱི་རིག་པའི་གཞུང་ལུགས་
དང་། འགྲན་བསྡུར་རང་བཞིན་ཅན་གྱི་གནད་དོན་སེལ་ཐབས། འགྲན་བསྡུར་རང་བཞིན་ཅན་གྱི་དམིགས་ཡུལ་དང་དགོས་
པ་བཅས་མཐོང་ཐུབ་ཀྱི་མེད་པས་རྙི་དོང་འདི་ལྟ་བུའི་ནང་མ་ལྷུང་བ་ཞིག་བྱེད་དགོས། གལ་སྲིད་ཁྱེད་རང་སྒྲུབ་བྱེད་ཀྱི་
རིགས་གཅིག་ལ་མཁས་པར་གྱུར་ན་གཞན་རྣམས་ལ་ཡང་ཚོད་ལྟ་བྱོས་དང༌། གདམ་ཀ་གཞན་པ་འཚོལ་དགོས་ན་སེལ་
ཐབས་སྣ་ཚོགས་གཏན་འབེབས་བྱེད་དགོས་པ་མ་ཟད། ད་དུང་དེ་དག་ལ་རྒྱབ་སྐྱོར་བྱེད་པའི་ཐབས་ལམ་སྣ་ཚོགས་ཀྱང་
གཏན་འབེབས་བྱེད་དགོས་པ་དང་། མི་གཞན་གྱིས་གནད་དོན་སེལ་ཐབས་བྱེད་སྟངས་མི་འདྲ་བའི་སྒོ་ནས་བྱེད་མིན་སྐད་ཆ་འདྲི་དགོས།
རང་ཉིད་བརྗོད་གཞི་དང་ཁྱབ་ཁོངས་དེ་ལ་ལས་དང་པོ་པ་ཡིན་པའི་གནས་སྐབས་སུ། རྙོག་འཛིང་རང་བཞིན་ཅན་
གྱི་བསམ་བློ་གསར་པ་དང་། བསམ་གཞིག་བྱེད་སྟངས་གསར་པ་སྟངས་འཛིན་བྱེད་པར་ཐབས་ལམ་དགོས་ཀྱི་ཡོད། འོན་
ཀྱང་གནད་དོན་གསར་བའི་ཐོག་ཏུ་ཆ་རྒྱུས་ཡོད་པའི་ཐབས་ཤེས་ངེས་མེད་བཙན་འགེལ་བྱེད་རྒྱུ་སྔོན་འགོག་བྱེད་དགོས།
ཁྱེད་ཀྱིས་སློབ་སྦྱོང་མང་པོ་བྱས་པ་དང་བསྟུན། བྱ་དངོས་རྣམས་ནི་རང་གིས་དང་ཐོག་སེམས་ཁྲལ་བྱས་པ་ལྟར་རྨོངས་
ཚོད་ཀྱིས་ཞུགས་པའི་རྙོག་འཛིང་ཅན་ཞིག་མིན་ལ། རང་ཉིད་ཀྱི་རེ་བ་རྒྱབ་པ་ལྟར་གྱི་ལས་སླ་པོའང་མིན་པ་ཤེས་རྟོགས་ཡོང་ངེས་སོ།།
ས་བཅད་བརྒྱད་པ། ཁས་ལེན་འཛིན་པ།
ས་བཅད་འདིའི་ནང་དུ་ཞིབ་འཇུག་གི་དྲི་བར་ལན་འདེབས་པའི་ཁས་ལེན་གྱི་རིགས་ལ་དབྱེ་བ་ཇི་ལྟར་འབྱེད་རྒྱུ་དང་། དེ་
བཞིན་ཁས་ལེན་ཞིབ་ཕྲ་དང་གལ་ཆེན་པོ་ཡིན་མིན་གྱི་ཁྱད་པར་དབྱེ་སྟེ། ཇི་ལྟར་སྒྲུབ་བྱེད་ཀྱི་དོན་དག་གཙོ་བོར་འགྱུར་
ཚུལ་བགྲོ་གླེང་བྱས་ཡོད།
ཞིབ་འཇུག་གི་དྲི་བར་ཚོད་ལྟའི་ལན་འདེབས་ཤིག་ཡོད་ན་བདེན་དཔང་འཚོལ་རྒྱུ་གཙོ་བོར་འཛིན་པ་དང༌། དེས་ལན་
འདེབས་ལ་ཚོད་ལྟ་དང་རྒྱབ་སྐྱོར་བྱེད་པ་ཡིན། དེ་ལ་ཚོད་ལྟ་བྱེད་སྐབས་ཕལ་ཆེར་ལེགས་བཅོས་གཏོང་གི་རེད། འོན་ཀྱང་
སྒྲུབ་བྱེད་བསྡུ་རུབ་བྱེད་པའི་སྐབས་སུ་ངེས་པར་དུ་ཁས་ལེན་གང་འདྲ་ཞིག་འཛིན་དགོས་མིན་ཤེས་དགོས་ལ། ད་དུང་
བརྟན་པོ་བྱ་དགོས་པ་ཞིག་ནི་ཁྱེད་ཀྱི་ཁས་ལེན་ནི་ཡང་དག་པ་ལྟར་སྣང་བ་ཙམ་མ་ཡིན་པར་ཐོག་མ་ནས་དོན་སྙིང་ངེས་
ཅན་ལྡན་པ་དང་རིགས་པས་སྒྲུབ་རིན་ཡོད་པ་ཞིག་ཡིན་དགོས།
རང་ཉིད་ལ་གཤམ་གྱི་དྲི་བ་གསུམ་འདྲི་དགོས།
༡། ངས་ཁས་ལེན་ཅི་འདྲ་ཞིག་འཛིན་དགོས་སམ།
༢། དེ་བྱེ་བྲག་པའམ་དམིགས་བསལ་ལྡང་ངེས་ཅན་ཞིག་རེད་དམ།
༣། ཀློག་པ་པོ་རྣམས་ཀྱིས་དེ་ནི་དོན་སྙིང་ཅན་དང་རིགས་པས་རྒྱབ་སྐྱོར་ལ་བརྟེན་ནས་སྒྲུབ་རིན་ཡོད་པ་
ཞིག་ཏུ་མཐོང་གི་རེད་དམ།
གོང་གི་དྲི་བ་འདི་གསུམ་ལ་ལན་འདེབས་ཐུབ་པའི་དུས་སུ་སླེབས་ཚེ། ཁྱེད་རང་སྒྲུབ་བྱེད་བསྡུ་རུབ་བྱེད་པར་གྲ་སྒྲིག་དང་ལྡན་པ་ཡིན།
༨་༡ ཁས་ལེན་གང་འདྲ་ཞིག་འཛིན་མིན་དབྱེ་ཞིབ་བྱེད་པ།
གནད་དོན་གང་འདྲ་ཞིག་ལ་ཐུག་གི་ཡོད་མེད་དེ་ཁས་ལེན་གང་འདྲ་ཞིག་འཛིན་མིན་དང༌། སྒྲུབ་བྱེད་གང་འདྲ་ཞིག་གིས་
རྒྱབ་སྐྱོར་བྱེད་མིན་ལ་རག་ལས་པ་ཡིན། ང་ཚོས་ས་བཅད་བཞི་པའི་ནང་མཐོང་གསལ་ལྟར། གཙུག་ལག་སློབ་གླིང་གི་
ཞིབ་འཇུག་ལ་དངོས་ཡོད་གནད་དོན་མེད་པར་འཆར་སྒོའམ་ལྟ་བའི་གནད་དོན་ལ་འཕྲད་ཀྱི་ཡོད་པ་སྟེ། གནད་དོན་དེའི་
རིགས་སེལ་ཐབས་བྱེད་སྐབས་(ལུས་ངག་གི་) བྱ་སྤྱོད་སྤེལ་མི་དགོས་པར་(བསམ་བློའི་) གོ་རྟོགས་ལེན་དགོས་ཀྱི་ཡོད་
པ་དཔེར་ན།
ཕྱི་ལོ་༢༠༠༨ ནས་༢༠༡༡ བར་གྱི་རྒྱལ་སྤྱིའི་དཔལ་འབྱོར་ཉམས་རྒུད་ཆེན་མོ་ནི། གཙོ་བོ་མ་དངུལ་དོ་དམ་སྒྲིག་སྲོལ་ལ་
ལྷོད་གཡེང་ཤོར་ནས། དངུལ་ཁང་རྣམས་ལ་ཉེན་ཚབས་ཅན་གྱི་ཐག་གཅོད་བྱེད་བཅུག་པ་བརྟེན་ནས་བྱུང་པ་རེད།
༨་༡་༡ འཆར་སྒོའམ་ལྟ་བའི་ཁས་ལེན་འཇོག་ཚུལ།
དངོས་ཡོད་དང་འཆར་སྒོའི་ཁས་ལེན་གྱི་ཁྱད་པར་འབྱེད་པ་ལས་བརྒལ་ཏེ། ཁས་ལེན་གྱིས་དྲི་བ་མང་པོ་ཞིག་ལ་ལན་
འདེབས་ཀྱི་ཡོད་པ་ངོས་འཛིན་བྱེད་རྒྱུ་ནི་ཕན་ཐོགས་ཆེན་པོ་ཡིན། བྱ་དངོས་སམ་གནས་སྟངས་དེ་འདྲ་ཞིག་ཡོད་པ་རེད་
དམ། གལ་ཏེ་ཡོད་ན་ང་ཚོས་ཇི་ལྟར་དེའི་ཁྱད་ཆོས་འདོན་དགོས་སམ། འདི་འདྲ་ཞིག་ཏུ་ཇི་ལྟར་གྱུར་པ་རེད་དམ། བཟང་
ངན་གང་ཡིན་ནམ། དེའི་སྐོར་ག་རེ་བྱ་དགོས་པའམ་བྱེད་ཐུབ་པ་འདུག་གམ། བདེན་དཔང་རིགས་མ་འདྲ་བས་རྒྱབ་སྐྱོར་
བྱ་དགོས་མིན་ནི། (སྤྱི་ཚོགས་ནང་རང་བཞིན་དར་ཁྱབ་བྱུང་བའི་ཡིད་ཆེས།) ཁས་ལེན་ཞིག་གི་རྒྱུན་འདྲིས་ཡིད་ཆེས་ལ་
བརྟེན་ནས་དྲི་བ་གཅིག་གམ་མང་པོ་ལ་རག་ལས་པ་ཡིན། བརྗོད་གཞི་གང་རུང་ཞིག་ལ་ཁས་ལེན་འཛིན་དུས་གཤམ་གྱི་
སྡེ་ཚན་གང་རུང་ནང་ཚུད་ཀྱི་ཡོད།
དོན་དངོས་སམ། ཡང་ན་གནས་པའི་ཁས་ལེན།
འདས་ཟིན་པའི་ལོ་ངོ་བཅུའི་ནང་གོ་ལ་ཧྲིལ་པོའི་ཆ་སྙོམས་དྲོད་ཚད་སྔོན་ཆད་བྱུང་མ་མྱོང་བའི་རིམ་པ་
མཐོ་བར་སླེབས་ཡོད།
མཚན་ཉིད་དང་རིགས་དགར་བའི་ཁས་ལེན།
བྱ་རིགས་ཡིན་ལ་ལྟོ་འགྲོའི་སྲོག་ཆགས་མིན་པ་རྣམས་ནི་གཏུམ་འབྲུག”་གི་རིགས་རྒྱུད་དུ་གཏོགས།
རྒྱུ་རྐྱེན་དང་མཇུག་འབྲས་ཀྱི་ཁས་ལེན།
རྡོ་རྒྱུས་(དུག་ཅན་གྱི་རྡོ་འདག །) ནི་གློ་སྐྲན་འབྱུང་བའི་རྒྱུ་རྐྱེན་གཙོ་བོ་ཞིག་རེད།
རིན་ཐང་གཏན་འབེབས་དང་རྟོག་ཞིབ་ཀྱི་ཁས་ལེན།
ཤེག་སི་ཕོ་ལགས་ཀྱི་ཆེས་རླབས་ཆེ་བའི་བཞད་གད་ཀྱི་ཟློས་གར་ནི་“ཁྱེད་དེ་ལ་དགའ་བ་ཇི་བཞིན་”
ཟེར་བ་དེ་རེད།
བྱ་སྤྱོད་དམ་སྲིད་ཇུས་ཀྱི་ཁས་ལེན།
ཕེན་སི་བེ་ནེཡ་ཁུལ་ཀྱི་རང་བྱུང་སོལ་རླངས་སྔོག་འདོན་བྱེད་པར་དངུལ་དོད་སྤར་ནས་སློབ་གསོའི་མ་
རྩར་གཏོང་དགོས་ལྟ་བུའོ༎
འཆར་སྒོའི་ཁས་ལེན་ལ་འབྲེལ་བ་ཡོད་པའི་ཐོག་མའི་རིམ་པ་བཞི་སྟེ། དོན་དངོས་དང་། མཚན་ཉིད། རྒྱུ་རྐྱེན། རིན་ཐང་
བཅས་ཡིན། དོན་དངོས་སམ། ཡང་ན་དོན་ལ་གནས་པའི་ཁས་ལེན་ལ་མཚོན་ན་དོན་དངོས་སུ་ཁྱེད་ཀྱིས་བརྗོད་པའི་ཁྱད་
ཆོས་ཇི་བཞིན་ངེས་པར་དུ་བདེན་དཔང་འདོན་སྤྲོད་བྱ་དགོས། མཚན་ཉིད་དང་རིགས་དགར་བའི་ཁས་ལེན་ནི། འདྲ་
མཚུངས་རང་བཞིན་དང་ཁྱད་པར་རང་བཞིན་གྱི་རྒྱུ་མཚན་ལ་བརྟེན་ནས། གནས་ལུགས་སམ་དངོས་ཡོད་གནས་ཚུལ་
ཞིག་སྔར་ལས་རྒྱ་ཆེ་བའི་རིགས་ཤིག་ཏུ་བགོས་པའམ་ཡང་ན་གནས་ལུགས་གཞན་དག་ལས་ཁྱད་པར་འབྱེད་དགོས།
རིན་ཐང་གཏན་འབེབས་དང་རྟོག་ཞིབ་ཀྱི་ཁས་ལེན་ནུས་པ་ཅན་ཞིག་ཡོང་མིན་ནི། བྱ་དངོས་གང་ཞིག་བཟང་ངན་(ཡང་ན་
དེ་ལས་བཟང་བའམ་གཞན་ཞིག་ལས་སྡུག་པ།) ག་རེ་ཡིན་མིན་ཐག་གཅོད་བྱེད་པའི་ཚད་འཛིན་ཆ་རྐྱེན་ལ་བརྟེན་ཡོད།
མཇུག་མཐར་རྒྱུ་རྐྱེན་དང་མཇུག་འབྲས་ཀྱི་ཁས་ལེན་ནི་དོན་དངོས་རབ་དང་རིམ་པ་ཟུང་འབྲེལ་བྱས་ཏེ། གནས་སྟངས་
ཤིག་གང་ནས་བྱུང་བ་དང༌། གང་དུ་ཁྲིད་ཀྱི་ཡོད་པའི་(མེད་པའི) ངོ་ཐོག་བདེན་པ་རྣམས་གོ་རིམ་ངེས་ཅན་སྒྲིག་པའམ་
མཐུད་པ་ཞིག་ལ་ཟེར།
༨་༡་༢ དངོས་ཡོད་ཀྱི་ཁས་ལེན་འཛིན་པ།
དངོས་ཡོད་ཀྱི་ཁས་ལེན་ཞེས་པ་ནི་བྱ་སྤྱོད་དམ་སྲིད་ཇུས་ཆེད་(ཡང་ན་དགག་ཕྱོགས་ནས།) རྩོད་གླེང་བྱེད་པ་དེ་ཡིན། དེ་
ནི་ནམ་རྒྱུན་འཆར་སྒོའི་ཁས་ལེན་རིམ་པ་ཞིག་ནས་གོང་འཕེལ་གཏོང་གི་ཡོད་པ་སྟེ། གཅིག་ནས་དེ་ན་གནད་དོན་ཞིག་
ཡོད་པ་དངོས་སུ་སྟོན་པ་དང༌། གཉིས་ནས་གནད་དོན་དེའི་རྒྱུ་རྐྱེན་ག་རེ་ཡིན་པ་སྟོན་པ། ད་དུང་གཞན་ཁྱེད་ཀྱིས་བཏོན་
པའི་གྲོས་འཆར་གྱིས་གནད་དོན་དེ་ཇི་ལྟར་སེལ་ཐབས་བྱེད་མིན་བཅས་འགྲེལ་བཤད་རྒྱག་དགོས་པ་ཡིན། ཀློག་པ་པོ་
རྣམས་ཀྱིས་ད་དུང་གཤམ་གྱི་གནད་དོན་ཁག་ལ་འགྲེལ་བཤད་ཡོད་པའི་རེ་བ་རྒྱག་གི་རེད།
ཅིའི་ཕྱིར་སེལ་ཐབས་དེ་སྒྲུབ་རུང་བ་ཡིན་ནམ། འོས་འཚམ་གྱི་དུས་ཚོད་དང་འབད་བརྩོན་སྒོ་ནས་ཇི་ལྟར་ལག་
བསྟར་བྱེད་དམ།
ཅིའི་ཕྱིར་དེ་ལག་བསྟར་བྱས་པའི་འགྲོ་སོང་ནི་གནད་དོན་གྱི་གྱོང་གུན་ལས་ཉུང་བ་ཡིན་ནམ།
ཅིའི་ཕྱིར་དེ་སེལ་ཐབས་བྱས་པའི་གནད་དོན་ལས་ཀྱང་ཆེ་བའི་གནད་དོན་གསར་བ་ཞིག་བཟོ་རྒྱུ་མ་ཡིན་ནམ།
ཅིའི་ཕྱིར་དེ་སེལ་ཐབས་གཞན་ལས་གོང་ཆུང་བ་དང་མགྱོགས་པ་ཡིན་ནམ། ནམ་རྒྱུན་ཁས་ལེན་ཞིག་ལ་རྒྱབ་
སྐྱོར་བྱ་རྒྱུ་ནི་ཧ་ཅང་ཁག་པོ་ཡིན།
གལ་ཏེ་སྒྲུབ་བྱེད་ཀྱི་ཡན་ལག་བཞི་བོ་བེད་སྤྱོད་མ་བཏང་བར་ཁས་ལེན་ཞིག་བཟུང་ནས་མདུན་དུ་བསྐྱོད་པ་ཡིན་
ན་ཀློག་པ་པོ་རྣམས་ཀྱིས་ཁྱེད་ཀྱི་སྒྲུབ་བྱེད་ཆ་ཚང་བརྩིས་མེད་གཏོང་སྲིད།
དེ་བས་སྒྲུབ་བྱེད་བསྡུ་རུབ་བྱེད་པའི་སྐབས་སུ་འཆར་སྒོ་དང་དངོས་ཡོད་ཀྱི་ཁས་ལེན་གང་ཡིན་ཀྱང་རང་ཉིད་
ཀྱིས་ཁས་ལེན་རིགས་གང་འདྲ་ཞིག་འཛིན་གྱི་ཡོད་པ་གསལ་པོར་ཤེས་དགོས། མ་མཐར་ཡང་དཔྱད་རྩོམ་འབྲི་བའི་ཐོག་
མའི་གནས་སྐབས་སུ་དངོས་ཡོད་བྱ་སྤྱོད་ཅིག་གི་ཁ་ཕྱོགས་བསྒྱུར་ནས་འཆར་སྒོའི་སྒྲུབ་བྱེད་ཀྱི་གལ་ཆེའི་རང་བཞིན་
སྒྲོ་འདོགས་མ་བྱེད། གལ་ཏེ་ཁྱེད་ཀྱིས་འཆར་སྒོའི་ཁས་ལེན་ལ་དངོས་ཡོད་ཀྱི་མཇུག་འབྲས་ཡོད་པའི་བསམ་ཚུལ་འདོན་
དགོས་ཀྱི་ཡོད་ན་མཇུག་བསྡོམས་ནང་བྲིས་ཆོག །དེ་གར་གནད་དོན་གསར་བ་ཞིག་བཟོ་མ་དགོས་པའི་ཐོག་ནས་དེའི་ཐོག་
བྱ་སྤྱོད་ཅིག་སྤེལ་རིན་ཡོད་ཚུལ་བརྗོད་ཆོག །(འདིའི་སྐོར་ང་ཚོས་ས་བཅད་བཅུ་དྲུག་པའི་ནང་བཤད་ཆོག །)
༨་༢ ཁས་ལེན་གྱི་རིན་ཐང་གཏན་ལ་འབེབས་པ།
ང་ཚོས་ཁྱེད་ལ་ཁས་ལེན་ཡག་པོ་ཞིག་ཇི་ལྟར་རག་གི་ཡོད་མེད་བཤད་མི་ཐུབ། འོན་ཀྱང་ཀློག་པ་པོའི་ངོས་ནས་ཁྱེད་ཀྱི་ལྟ་
ཚུལ་ལ་རིན་ཐང་ཇི་ལྟར་གཏན་འབེབས་བྱེད་ཀྱི་ཡོད་མེད་སྐོར་ང་ཚོས་སྟོན་ཐུབ་པ་ཡིན། གལ་ཆེ་ཤོས་ནི་ཁོ་ཚོའི་རེ་བར་
ཁས་ལེན་དེ་བཞིན་ཁྱད་ཆོས་ངེས་ཅན་ལྡན་པའམ་དམིགས་བསལ་བ་དང་གནད་འགག་ཆེན་པོ་ཞིག་ཡིན་པ་དེ་རེད།
༨་༢་༡ ཁས་ལེན་དམིགས་བསལ་ཅན་ནམ་བྱེ་བྲག་པ་ཞིག་བཟོ་དགོས།
གསལ་ཁ་མེད་པའི་ཁས་ལེན་གྱིས་ང་ཚོ་གསལ་ཁ་མེད་པའི་སྒྲུབ་བྱེད་ལ་ཁྲིད་ཀྱི་ཡོད། རང་གི་ཁས་ལེན་གསལ་ཁ་ཇི་
ཙམ་གྱི་ཆེ་བ་དེ་ཙམ་གྱིས་རང་གི་ལས་འཆར་གྱི་སྒྲུབ་བྱེད་ལ་གྲ་སྒྲིག་ལེགས་པོ་དང་ཀློག་པ་པོ་རྣམས་དཀྱུས་ལམ་དུ་ཁྲིད་
ཐུབ་པར་ཕན་ཐོགས་ཡོད། གནད་དུ་ཁེལ་བའི་ཐ་སྙད་དང་དངོས་བསྟན་གྱི་གཏན་ཚིགས་བརྒྱུད་རང་ཉིད་ཀྱི་ཁས་ལེན་
དམིགས་བསལ་ཅན་བཟོ་དགོས་པ་ཡིན།
གནད་ལ་འཁེལ་བའི་ཐ་སྙད།
ཁས་ལེན་འདི་གཉིས་བསྡུར་ན།
བརྙན་འཕྲིན་ནང་ནག་ཉེས་གསོག་ཚད་ཀྱི་རོབ་རྩིས་ལ་སྒྲོ་བཏགས་བྱེད་ཀྱི་རེད་ཅེས་པ་དང་།
ས་གནས་ཀྱི་བརྙན་འཕྲིན་གསར་འགྱུར་ནང་རྩུབ་སྤྱོད་སྐོར་གྱི་པར་རིས་གནས་ཚུལ་སྤེལ་བའི་ནང༌། ནམ་རྒྱུན་གྱི་ལྟད་མོ་
བ་རྣམས་ལ་རང་ཉིད་གནས་ཡུལ་ཉེ་འཁོར་དུ་ནག་ཉེས་གསོག་པའི་གྲངས་ཚད་དང་། དེ་བཞིན་རང་ཉིད་སྒེར་དང་ནང་མི་
ཚོའི་བདེ་འཇགས་ལ་ཉེན་ཁ་ཇི་ཙམ་ཡོད་པའི་རོབ་རྩིས་ནི་༡༥༠%ལས་བརྒལ་ཡོད་པ་རེད།
ཁས་ལེན་ནམ་བཤད་ཚུལ་དང་པོ་ནི། ཧ་ཅང་མི་གསལ་བས་དེའི་རྗེས་སུ་གནས་ཚུལ་ག་རེ་ཡོང་གི་ཡོད་མེད་ང་ཚོས་
རྟོགས་དཀའ། གཉིས་པ་ནི་ལྟ་ཚུལ་བྱེ་བྲག་པ་ཞིག་བརྗོད་ཀྱི་ཡོད་པས་ཀློག་པ་པོ་རྣམས་ཀྱིས་ཁས་ལེན་དེ་གསལ་པོར་
ཤེས་རྟོགས་བྱེད་ཐུབ་པར་མ་ཟད། དེའི་རྗེས་སུ་ག་རེ་ཡོང་གི་ཡོད་མེད་སྐོར་རྩོམ་པ་པོ་ལ་ལྟ་ཚུལ་ཕུན་སུམ་ཚོགས་པོ་
ཞིག་སྤྲོད་ཀྱི་ཡོད། དོན་དངོས་ཐོག །ཁས་ལེན་ཞིབ་ཚགས་ཡིན་པ་དང་སྒྲུབ་བྱེད་ཇི་ལྟར་འགོད་པའི་རྟགས་མཚན་རེད།
ང་ཚོས་རིང་དྲགས་པ་དང་དགོས་མེད་ཚིག་རྫོབ་ཅན་གྱི་ཁས་ལེན་འཛིན་རྒྱུར་སློབ་སྟོན་བྱེད་ཀྱི་མེད། འོན་ཀྱང་
མ་ཟིན་དང་པོའི་ནང་མཐའ་མཇུག་བེད་སྤྱོད་གཏོང་བ་ལས་མང་བའི་ཐ་སྙད་བེད་སྤྱོད་བྱས་ན་དགེ་མཚན་ཆེན་པོ་ཡོད།
མཐའ་མཇུག་གི་ཁས་ལེན་ནང་ཀློག་པ་པོ་རྣམས་ལ་དགོས་པའི་དམིགས་བཀར་བ་ཞིག་དང་། དེའི་ནང་རང་ཉིད་ཀྱི་སྒྲུབ་
བྱེད་ཀྱི་སྙིང་དོན་ཆེད་གོང་འཕེལ་དུ་བཏང་བའི་ལྟ་ཚུལ་ཁོ་ན་འགོད་དགོས།
དངོས་བསྟན་གཏན་ཚིགས།
ཁས་ལེན་གྱི་གཏན་ཚིགས་ནང་གནད་དོན་ཁ་གསལ་ཞིབ་ཕྲར་བརྗོད་ཆོག་པ་ཡིན། འདིའི་ནང་གནད་ལ་ཁེལ་བའི་ཐ་ཐ་སྙད་
གང་འཚམས་བེད་སྤྱོད་བྱས་ཡོད་ན་ཡང་ཁས་ལེན་འདིའི་གྲོས་གཞི་སྣ་གཅིག་ཙམ་ལས་མཁོ་འདོན་བྱས་མེད།
གནད་ལ་འཁེལ་བའི་སྐད་བརྡ་སྤྱད་ནའང་ལྟ་བ་འདིས་བརྗོད་གཞི་སྣ་གཅིག་ཙམ་ལས་འདོན་སྤྲོད་བྱས་མེད།
ནམ་རྒྱུན་བརྙན་འཕྲིན་ལ་ལྟ་མཁན་ཚོས་རང་ཉིད་གནས་ཡུལ་ཉེ་འཁོར་དུ་ནག་ཉེས་གསོག་པའི་གྲངས་ཚད་དང༌། དེ་
བཞིན་རང་ཉིད་སྒེར་དང་ནང་མི་ཚོའི་བདེ་འཇགས་ལ་ཉེན་ཁ་གཉིས་ཀར་ཚོད་དཔག་མཐོན་པོ་བྱེད་ཀྱི་ཡོད།
རང་བྱུང་དང་སྤྱི་ཚོགས་ཚན་རིག་གི་ཁྲོད་དུ་དེ་ལྟ་བུའི་ཁས་ལེན་ནམ་ཤོད་སྟངས་རྒྱུན་ལྡན་ཡིན་པར་མ་ཟད། ཐ་ན་མོས་
འདེམས་ཀྱང་བྱེད།འོན་ཀྱང་མི་ཆོས་རིག་ཚན་ཁྲོད། ཤོད་སྟངས་འདི་ནི་ཅུང་ཟད་སླ་དྲགས་པ་ལྟར་སྣང་། ཁས་ལེན་གྱི་ཟིན་
བྲིས་ཐོག་ལས་ཀ་བྱེད་པའི་སྐབས་སུ་དེའི་གཏན་ཚིགས་ཐབས་ལམ་གཉིས་ཀྱི་ཐོག་ནས་རྒྱས་སྤྲོས་སམ་ཞིབ་ཕྲའི་སྒོ་ནས་
འགོད་པའི་འབད་བརྩོན་བྱ་དགོས།
ཡིན་ན་ཡང་། དབང་དུ་བཏང་ནའང་ཟེར་བའི་ཁྱད་ཆོས་འདོན་པའི་ཚིག་མཚམས་ཤིག་ནས་འགོ་འཛུགས་བྱ་དགོས།
རྒྱུ་མཚན་གྱི་ཚིག་མཚམས་གང་ཡིན་ཟེར་ན་ཟེར་བའི་ཚིག་འདི་བཀོལ་ནས་མཇུག་སྡོམ་བྱ་དགོས།
དཔེར་ན།
ས་གནས་བརྙན་འཕྲིན་གྱི་དགོང་མོའི་གསར་འགྱུར་ནང་རྟག་པར་ཆ་རྒྱུས་ཡོད་པའི་ས་ཆར་བྱུང་བའི་དྲག་
ཤུགས་དང་ལྐོག་གསོད་ཀྱི་པར་རིས་སྤེལ་བར་བརྟེན། མི་མང་བོ་ཞིག་ནས་ཉེས་གསོག་གི་བྱ་ངན་རྣམས་མཚན་
མོ་རྟག་པར་ཁོང་ཚོའི་སྒོ་འགྲམ་དུ་སྤེལ་གྱི་ཡོད་པའི་ཡིད་ཆེས་བྱེད་ཀྱི་ཡོད།
ཁས་ལེན་དེ་ཧ་ལམ་ཚད་ལས་བརྒལ་ཏེ་བྲིས་པ་ལྟར་སྣང་མོད། སྒྲུབ་བྱེད་ཆ་ཚང་འགོད་པར་མཁོ་བའི་གྲུབ་ཆ་ལྔ་ལས་
གྲུབ་ཆ་གསུམ་ཚང་ཡོད་པའི་སྔོན་བརྡ་སྟོན་པ་སྟེ།
(༡) ངས་ཀ་པ་ངོས་འཛིན་བྱེད་ཀྱི་ཡིན་ན་ཡང༌།
(༢) ངས་ཁ་པ་ཁས་ལེན་བྱེད་ཀྱི་ཡིན།
(༣) གང་ཡིན་ཟེར་ན་རྒྱུ་མཚན་ག་བ་ཡོད་པས་སོ།།
ཁྱེད་ཀྱིས་ཡིན་ན་ཡང་ཟེར་བའི་ངོ་སྤྲོད་ཀྱི་ཚིག་མཚམས་དེ་བེད་སྤྱད་ནས་གདམ་ཁ་གཞན་པ་གསུམ་ངོས་འཛིན་བྱས་ཆོག་སྟེ།
གནས་ཚུལ་ཞིག་ལ་ཀློག་པ་པོ་རྣམས་ཀྱིས་ཡིད་ཆེས་བྱེད་མོད། འོན་ཀྱང་ཁས་ལེན་གྱིས་དེ་ལ་ཁ་གཏད་གཅོག་པ།
དཔེར་ན།
མི་མང་ཆེ་བས་མི་སྒེར་བའི་བདེ་འཇགས་ཐད་ཀྱི་གནས་ཚུལ་ལ་བརྡར་ཤ་ལེགས་པོ་ཞིག་གཅོད་ཐུབ་པར་འདོད་
ཀྱི་ཡོད་། ཡིན་ན་ཡང་། ནམ་རྒྱུན་བརྙན་འཕྲིན་ལ་ལྟ་མཁན་ཚོས་ཚད་བརྒལ་གྱི་ཚོད་དཔག་བྱེད་་
ལྟ་ཚུལ་དང་འགལ་ཟླའི་ལྟ་ཚུལ་ཞིག །
བདེ་སྲུང་མཁས་པ་མང་པོས་ཞེད་སྣང་སློང་བ་ནི་ཉེན་ཁར་དྭོགས་ཟོན་བྱེད་པར་བརྒྱུད་སྐུལ་བྱེད་པར་ཕན་ནུས་
ཡོད་པར་མཐོང་གི་ཡོད། ཡིན་ན་ཡང༌། ནམ་རྒྱུན་བརྙན་འཕྲིན་ལ་ལྟ་མཁན་ཚོས་ཚད་བརྒལ་གྱི་ཚོད་དཔག་བྱེད་ཀྱི་ཡོད་་
གནས་སྟངས་ཤིག་གིས་ཁས་ལེན་གྱི་ཁྱབ་ཚད་དམ་རྒྱ་ཁྱོན་དང་ཡིད་ཆེས་ལ་ཚད་མཚམས་བཟོ་བ།
མི་སྒེར་བའི་བདེ་འཇགས་ཀྱི་ཚོར་བ་དངོས་མ་དེ་ཚད་རྒྱག་རྒྱུ་ནི་ཁག་པོ་རེད། ཡིན་ན་ཡང་ནམ་རྒྱུན་བརྙན་
འཕྲིན་ལྟ་མཁན་ཚོས་ཚད་བརྒལ་གྱི་ཚོད་དཔག་བྱེད་ཀྱི་ཡོད་་་་་
གལ་ཏེ་ཀློག་པ་པོ་རྣམས་ཀྱིས་ཆ་རྐྱེན་དེ་ཚོར་བསམ་བློ་གཏོང་གི་ཡོད་སྲིད་པས། ཐོག་མར་དེ་ཚོར་ངོས་འཛིན་བྱ་དགོས།
དེ་ལྟར་བྱས་ན་ཀློག་པ་པོའི་བསམ་ཚུལ་ཤེས་པ་ཙམ་དུ་མ་ཟད། རང་ཉིད་ཀྱིས་སྒྲུབ་བྱེད་གཏོང་བའི་བརྒྱུད་རིམ་ནང་དེ་
རྣམས་ལ་ལན་འདེབས་རྒྱུའི་གོ་བརྡ་སྤྲད་པ་རེད།
མཇུག་ཏུ་ཁྱེད་ཀྱིས་“གང་ཡིན་ཟེར་ན” ཟེར་བའི་ཚིག་མཚམས་འདི་སྣོན་པ་རྒྱག་དུས་རྒྱུ་མཚན་ཁ་ཤས་ཀྱིས་
རང་ཉིད་ཀྱི་ཁས་ལེན་ལ་རྒྱབ་སྐྱོར་བའི་སྔོན་བརྡ་བཏང་བ་རེད།
མི་མང་པོ་ཞིག་གིས་སྒྲིག་ཆས་གོན་ན་གཞུང་གི་སློབ་གྲྭའི་ནང་རྩུབ་སྤྱོད་ཀྱི་དོན་རྐྱེན་ཉུང་དུ་གཏོང་བའི་ཡིད་ཆེས་བྱེད་ཀྱི་
ཡོད། ཡིན་ན་ཡང་། (ཆ་རྐྱེན།) དེ་ནི་བདེན་དཔང་གཉོམ་ཆུང་ནུས་མེད་ཅིག་རེད། (ཁས་ལེན།) གང་ཡིན་ཟེར་ན། སྒྲིག་ཆས་དང་
དུས་མཚུངས་སུ་མགོ་བཙུགས་པའི་གདམ་ཀ་གཞན་ལ་ཚད་འཛིན་བྱས་མེད། (རྒྱུ་མཚན་དང་པོ།) གང་ཡིན་ཟེར་ན། འདོན་སྤེལ་
བྱས་པའི་སྙན་ཞུའི་རྒྱུ་ཆའི་གནས་བསྡུས་ལ་དོགས་པ་འདུག །《རྒྱུ་མཚན་གཉིས་པ།)
ང་ཚོས་བསྐྱར་དུ་ཞུ་དགོས་པ་ཞིག་ལ། ཁས་ལེན་གྱི་མཐའ་མའི་ཟིན་བྲིས་ནང་འདི་ལྟ་བུའི་རླུང་གིས་སྦོས་པའི་ལྟ་ཚུལ་འབྲི་
རྒྱུར་བབསམ་ཚུལ་འདོན་གྱི་མེད། དེ་ལྟ་ན་ཡང་རང་ཉིད་ཀྱིས་སྒྲུབ་བཞིན་པའི་ཁས་ལེན་རྣམས་ཕུན་སུམ་ཇེ་ཚོགས་སུ་
བཏང་ན་ཁས་ལེན་རྣམས་འདོད་བློ་ཁེངས་པ་ཞིག་ཡོང་གི་རེད།
༨་༢་༢ ཁས་ལེན་གནད་འགག་ཆེན་པོ་ཡིན་པ་བཟོ་རྒྱུ།
ཁས་ལེན་དམིགས་བསལ་བའམ་ཁྱད་ཆོས་ལྡན་པ་ཞིག་བཟོས་རྗེས། ཀློག་པ་པོ་རྣམས་ཀྱིས་དོ་སྣང་བྱེད་ཡུལ་ཆེ་ཤོས་ནི་
དེའི་གལ་གནད་རང་བཞིན་རེད། དེ་ནི་ཁོ་ཚོའི་བསམ་ཚུལ་ལ་འགྱུར་བ་གཏོང་བའི་ཐད་ནུས་པ་ག་ཚོད་ཅིག་ཐོན་མིན་ཚད་
འཇལ་བའི་ཆ་རྐྱེན་ཞིག་ཀྱང་ཡིན། གནད་འགག་ཟེར་བ་དེ་ང་ཚོས་གྲངས་ཚད་ཀྱི་ཐོག་ནས་གཏན་འབེབས་བྱེད་མི་ཐུབ་
ཀྱང་། ང་ཚོས་རགས་ཙམ་ཚོད་དཔག་བྱེད་ཐུབ། གལ་ཏེ་ཀློག་པ་པོ་རྣམས་ཀྱིས་ཁས་ལེན་ནམ་འདོད་ཚུལ་ཞིག་ངོས་ལེན་
བྱས་པ་ཡིན་ན་ཁོ་ཚོས་ཡིད་ཆེས་ག་ཚོད་ཅིག་ངེས་པར་དུ་འགྱུར་བ་གཏོང་དགོས་སམ། གནད་འགག་ཆེ་ཤོས་ཀྱི་འདོད་
ཚུལ་ལམ་ཁས་ལེན་གྱིས་ཚོགས་སྡེ་ཞིག་ལ་རང་ཉིད་ཀྱི་ཆེས་གཏིང་ཟབ་པའི་ཡིད་ཆེས་ལ་འགྱུར་བ་གཏོང་དགོས་བརྗོད་
ཀྱི་ཡོད། (འདི་འདྲའི་འདོད་ཚུལ་བརྗོད་ན་དེ་ལ་དེར་བསྟུན་གྱིས་གདོང་ལེན་ནམ་འགོག་རྒོལ་བྱེད་ངེས་ཡིན།)
ཞིབ་འཇུག་ཚོགས་སྡེ་ཁ་ཤས་ལ་མཚོན་ན་གལ་ཏེ་ཐུན་མོང་གི་སྤྲོ་བ་ལྡན་པའི་བརྗོད་བྱ་ཞིག་ལས་བདེན་དཔང་
གསར་པ་ཁས་ལེན་པའི་རེ་བ་བཏོན་པ་ཙམ་ཡང་གལ་ཆེན་གྱི་ལྟ་ཚུལ་ཞིག་ཏུ་བརྩི་ཆོག་པར་འདོད་དེ། དཔེར་ན།
ངས་འདིར་དུས་རབས་བཅུ་གསུམ་པའི་ཝོལ་ཞིའི་སྐད་ཡིག་གི་ལ་ཊིན་” བརྡ་སྤྲོད་སྐོར་བརྗོད་ཡོད། འདི་ནི་ཉེ་ཆར་གསར་
དུ་རྙེད་པ་ཡིན། དེ་དག་ནི་བརྡ་སྤྲོད་འདི་རིགས་ཀྱི་ཁྲོད་དུ་བྱུང་བའི་དཔེ་མཚོན་འབའ་ཞིག་ཡིན། འདི་དག་ནི་དུས་རབས་
བར་མའི་སྐབས་སུ་བྲིས་པའི་བརྡ་སྤྲོད་ཀྱི་ཁྱབ་ཁོངས་ལ་རྒྱུས་ལོན་ལེགས་པོ་བྱེད་པར་ཕན་ཐོགས་ཆེ།
(ས་བཅད ༢.༣.༣ ནང་གི་གསར་དུ་རྙེད་པའི་སྦྱིན་ཤོག་འགྲིལ་མ་ཕྱིར་དྲན་ཞིག་བྱ།)
རྒྱུ་ཆའི་གནས་བསྡུས་གསར་པ་མཁོ་འདོན་བྱེད་པར་མ་ཟད། རྒྱུ་ཆའི་གནས་བསྡུས་དེ་དག་བཀོལ་ནས་མི་རྣམས་ཀྱི་གོ་བ་
ལེན་དཀའ་བའི་གནད་དོན་དང་། འགྱུར་ལྡོག་ཅན། དེ་མིན་རྙོག་གྲ་ཆེ་བའི་རིགས་ཐག་གཅོད་བྱས་པ་ཡིན་ན་ཀློག་པ་པོ་
རྣམས་ཀྱིས་ཞིབ་འཇུག་ལ་རིན་ཐང་ཆེན་པོར་བརྩི་བདཔེར་ན།
ཉེར་སྤྱོད་པའི་ཡིད་ཆེས་འཕེལ་འགྲིབ་སོང་བ་དང་བསྟུན་ནས་མ་རྐང་ཁྲོམ་རར་ཤུགས་རྐྱེན་ག་ཚོད་ཡོང་གི་ཡོད་མེད་ཀྱི་
བགྲོ་གླེང་རིང་པོ་ཞིག་བྱེད་ཀྱི་འདུག །འོན་ཀྱང་རྣམ་གྲངས་རིག་པའི་བྱེད་ཐབས་གསར་བ་ཞིག་གིས་དེ་གཉིས་དབར་ལ་
འབྲེལ་བ་ཆེན་པོ་མེད་པར་བསྟན་ཡོད།
དངོས་དོན་གསར་པ་དང་། སྔ་ས་ནས་ཐག་བཅད་ཡོད་པ་ཞིག་མགོ་རྟིང་སློག་པ་ཡིན་ན་ཀློག་པ་པོ་རྣམས་ཀྱིས་དེ་རིན་ཐང་
ཆེན་པོར་བརྩི་བ་དཔེར་ན།
འོད་ཀྱི་མགྱོགས་ཚད་ནི་དུས་ཚོད་དང་གནས་སྟངས་ཚང་མའི་ཁྲོད་འགྱུར་མེད་སོར་གནས་ཡིན་པ་ནི། དེང་རབས་དངོས་
ཁམས་རིག་པའི་དམ་ཚིག་ལྟ་བུ་ཡིན། འོན་ཀྱང་རྒྱུ་ཆའི་གནས་བསྡུས་གསར་བའི་ནང་དེ་ལྟར་མིན་སྲིད་པའི་གསལ་
བཤད་བྱས་ཡོད།
འདི་ལྟ་བུའི་ཁས་ལེན་ལ་དངོས་ལུགས་སྨྲ་བའི་དཔུང་སྡེ་ནས་རྩོད་གླེང་མང་པོ་བྱེད་ངེས་ཡིན། རྒྱུ་མཚན་ནི། གལ་སྲིད་དེ་
བདེན་པ་ཡིན་ན་དངོས་ལུགས་སྨྲ་བ་རྣམས་ཀྱི་འོད་ཀྱི་མགྱོགས་ཚད་ལ་འཛིན་པའི་ལྟ་ཚུལ་ཙམ་དུ་མ་ཟད། དོན་དག་
གཞན་པ་མང་པོ་ཞིག་ལ་འཛིན་པའི་ལྟ་ཚུལ་བསྒྱུར་དགོས།
ཁྱེད་རང་ལས་ཀར་ཞུགས་པའི་ཐོག་མའི་གནས་སྐབས་སུ། ཁྱབ་ཁོངས་ཤིག་གི་ལྟ་ཚུལ་ལ་ལེགས་བཅོས་གཏོང་
བའི་(གཏོང་ཆོག་པའི་) རེ་བ་རྒྱག་གི་མེད། འོན་ཀྱང་ཀློག་པ་པོ་ཚོས་རྩོད་གླེང་ཤུགས་ཆེན་བྱེད་སྲིད་པའི་གནད་དོན་སྐོར་
ལ་འདྲི་བརྩད་བཏང་ནས་སོ་སོའི་ཁས་ལེན་གྱི་གནད་འགག་ལ་ཚོད་ལྟ་བྱ་ཆོག །དེ་ལྟར་བྱེད་པའི་ཐབས་ལམ་གཅིག་ནི།
ལྡོག་ཕྱོགས་ཀྱི་ཁས་ལེན་ལ་བསམ་བློ་གཏོང་རྒྱུ་དེ་དཔེར་ན།
ཧེམ་ལེ་ཊི་ནི་བཅོས་མའི་འཁྲབ་སྟོན་མི་སྣ་ཞིག་མ་རེད།
སྙན་ཞུ་འདིས་སྦྲང་མ་མེད་པར་གྱུར་པའི་སྐོར་ལ་ཉེ་ཆར་ཞིབ་འཇུག་བྱས་པའི་བསྡོམས་རྒྱབ་ཡོད།
ཁས་ལེན་འདི་གཉིས་གང་རུང་ལ་ཁ་གཏད་གཅོག་རིན་ཡོད་མེད་དཔྱད་ཞིབ་བྱེད་པར། གཏན་འབེབ་བྱས་ཟིན་པའི་སྒྲུབ་
ཕྱོགས་ཁས་ལེན་ཞིག་དགག་ཕྱོགས་སུ་བརྗེ་བའམ་ཡང་ན་གོ་རིམ་ལྡོག་ཏེ་བལྟ་དགོས་པ་དཔེར་ན།
ཧེམ་ལེ་ཊི་ནི་བཅོས་མའི་འཁྲབ་སྟོན་མི་སྣ་ཞིག་རེད།
སྙན་ཞུ་འདིས་སྦྲང་མ་མེད་པར་གྱུར་པའི་སྐོར་ལ་ཉེ་ཆར་ཞིབ་འཇུག་བྱས་པའི་བསྡོམས་རྒྱབ་མེད།
གལ་སྲིད་མགོ་མཇུག་སློག་པའི་ཁས་ལེན་མངོན་གསལ་ཆེན་པོའི་རྫུན་མར་(དང་པོ་འདྲ་བ།) མཐོང་བའམ་ཡང་ན་གླེང་
རིན་མེད་(གཉིས་པ་འདྲ་བ།) པ་ཡིན་ན། དེ་ནས་ཀློག་པ་པོ་རྣམས་ཀྱིས་དང་ཐོག་གི་ཁས་ལེན་དེ་རྩོད་གླེང་བྱེད་རིན་མི་
འདུག་བསམ་སྲིད་པ་རེད། (རླབས་ཆེན་གྱི་བསམ་བློ་བ་ཁ་ཤས་ཀྱིས་བདེན་པ་རང་ངོས་ནས་གྲུབ་པའི་ལྟ་ཚུལ་ལ་དགག་
པ་བརྒྱབ་ནས་ཐོབ་པ། དཔེར་ན་ཁོ་པུར་ནི་ཁའོ་སི་པའེ་ཉི། ཁོས་གླེན་རྟགས་ཚ་བའི་སྒོ་ནས (མ་མཐར་ཡང་སྐབས་དེར་
བལྟས་ན།) ཉི་མས་སའི་གོ་ལ་བསྐོར་ནས་འཁོར་སྐྱོད་བྱེད་ཀྱི་མེད་ཅེས་བརྗོད་པ་ལྟ་བུ་རེད།
གལ་ཏེ་ཁྱེད་ནི་མཐོ་རིམ་ཞིབ་འཇུག་པ་ཞིག་ཡིན་ན་ཁས་ལེན་གྱི་གལ་ཆེའི་རང་བཞིན་གྱི་ཚད་གཞི་ནི་རང་ཉིད་
ཀྱི་ཚོགས་སྡེ་དེའི་བསམ་བློ་གཏོང་ཕྱོགས་ལ་འགྱུར་བ་ག་ཚོད་ཅིག་གཏོང་ཐུབ་མིན་དང༌། ཚོགས་སྡེ་དེ་ཞིབ་འཇུག་ལ་ཇི་
ལྟར་འཇུག་མིན་གྱིས་འབྱེད་པ་ཡིན། ཁུ་རེ་ཁུའེ་དང་ཝ་སོན་(Crick and watson) རྣམ་གཉིས་ཀྱིས་ཌི་ཨེན་ཨེ་(DNA)
རིགས་རྒྱུན་ཕྲ་རྫས་ཐོག་མ་གཅུས་དབྱིབས་ཅན་ཤེས་རྟོགས་བྱུང་བ་ལྟ་བུའི་ཤིན་ཏུ་གལ་འགངས་ཆེ་བའི་གསར་རྙེད་དེ་
འདྲ་ཆེས་ཉུང་ཉུང་རེད། དེ་ཡིས་སྐྱེ་དངོས་ཚན་རིག་པར་རིགས་རྒྱུན་དཔྱད་ཞིབ་སྐོར་ལ་བསམ་བློ་གཏོང་ཚུལ་མ་འདྲ་བ་
ཞིག་བསྐྲུན་པར་མ་ཟད། ཞིབ་འཇུག་གི་ཁ་ཕྱོགས་གསར་པ་མང་པོ་ཞིག་གི་སྒོ་མོ་ཕྱེས་པ་རེད།
འོན་ཀྱང་ཕན་ཐོགས་ཅན་གྱི་ལེགས་སྐྱེས་ཤིག་འབུལ་བར་ངེས་པར་དུ་ཁས་ལེན་ཆེན་པོ་ཞིག་བཟུང་དགོས་ཀྱི་
མེད། གསར་རྙེད་ཆུང་ངུ་ཞིག་གིས་ཀྱང་ཁ་ཕྱོགས་གསར་པ་བཟོ་ཐུབ་པ་སྟེ། དཔེར་ན་སྲིད་འཛིན་ལེན་ཁུན་གྱིས་རྟོགས་
དཀའ་བའི་ལྟ་གྲུབ་རིག་པ་སྐོར་ཞིག་ཀློག་པའི་སྐོར་གསར་རྙེད་བྱུང་བ་ཡིན་ན་ལོ་རྒྱུས་སྨྲ་བ་པོ་ཚོས་ལེན་ཁུན་གྱི་རྩོམ་
ཡིག་ཁྲོད་མྱུལ་ནས་དེའི་ཤུགས་རྐྱེན་གྱི་རྗེས་ཤུལ་འཚོལ་བར་ངེས།
གལ་ཏེ་ལས་དང་པོ་པ་ཞིག་ཡིན་ན་ཁྱེད་ཀྱི་ཁས་ལེན་ནམ་འདོད་ཚུལ་གྱིས་ཆེད་ལས་མཁས་པར་འགྲན་སློང་
བྱེད་མི་དགོས་པར། དགེ་རྒན་ལ་བག་ཆགས་ཟབ་མོ་ཞིག་འཇོག་ཐུབ་ན་འགྲིག །གལ་ཏེ་ཁྱེད་ཀྱིས་དེ་ལྟར་བྱེད་མིན་ལ་
ཚོད་དཔག་མི་ཐུབ་ཡིན་ན་ཀློག་པ་པོ་ནི་རང་ཉིད་དང་འདྲ་བའི་མི་ཞིག་ཡིན་པ་སེམས་ལ་འཆར་ཐབས་བྱེད་དགོས། ཞིབ་
འཇུག་འགོ་འཛུགས་མ་བྱས་སྔོན་ལ་བསམ་བློ་ག་རེ་གཏོང་དགོས་སམ། ཁས་ལེན་ལ་འགྱུར་བ་ག་ཚོད་ཅིག་ཕྱིན་ཡོད་པ་
དང་། ད་ལྟ་ག་རེ་བསམ་གྱི་ཡོད་དམ། སྔོན་ཆད་ཤེས་རྟོགས་མེད་པ་ཞིག་ད་ལྟ་ག་རེ་བྱུང་ཡོད་དམ། དེ་ནི་ཀློག་པ་པོ་
རྣམས་ལ་གྲ་སྒྲིག་བྱེད་པའི་ཐབས་ལམ་ལེགས་ཤོས་ཤིག་རེད། དེའི་རྒྱུ་མཚན་ནི་ཉིན་གཅིག་ཁོ་ཚོས་ཞིབ་འཇུག་གི་མི་སྣ་
ཚང་མར་འཕྲད་སྲིད་པའི་ཆེས་གཏོར་བཤིག་གི་རང་བཞིན་ལྡན་པའི་དྲི་བ་འདྲི་སྲིད་པ་ནི། ངས་ཅིའི་ཕྱིར་འདི་ལ་ཡིད་ཆེས་
བྱེད་དགོས་པ་རེད་དམ་ཟེར་བ་དེ་མ་ཡིན་པར། ངས་ག་རེ་བྱས་ནས་དོ་སྣང་བྱ་དགོས་པ་རེད་དམ་ཟེར་བ་དེ་རེད།
༨་༣ ཁྱེད་རང་ཁུངས་ལྡན་ཡིན་པར་བསྒྲུབ་ཆེད་ཁས་ལེན་གྱི་ཁྱད་ཆོས་འདོན་པ།
གསར་ཞུགས་ཞིབ་འཇུག་མི་སྣ་ཁ་ཤས་ཀྱིས་རང་ཉིད་ཀྱི་ཁས་ལེན་རྣམས་ཤུགས་ཆེན་པོས་བརྗོད་པ་ཡིན་ན་བརྩི་མཐོང་
ཐོབ་ཀྱི་རེད་བསམ་གྱི་ཡོད། འོན་ཀྱང་ཁྱེད་ཀྱི་མིང་གྲགས་ལ་གནོད་པ་ཆེ་ཤོས་ནི། ང་རྒྱལ་ཁེངས་གྲགས་ཅན་གྱི་གཏན་
འཁེལ་རང་བཞིན་གྱི་གདེང་ཚོད་དེ་ཡིན། སྐད་ཆ་འདི་ནང་འགལ་གྱི་གཏམ་ལྟ་བུར་སྣང་མོད་ཁས་ལེན་ནུས་པ་ལྡན་ཞིང་
བརྩི་མཐོང་ཅན་ཞིག་བྱེད་པར། དེའི་ཚད་མཚམས་རང་བཞིན་ལ་ཁེངས་སྐྱུང་དང་བཅས་ངོས་འཛིན་བྱ་དགོས། ཀློག་པ་པོ་
རྣམས་ཀྱི་ལྟ་ཚུལ་ཁག་ལ་ངོས་འཛིན་དང་ལན་འདེབས་བྱ་རྒྱུ། ལྟ་ཚུལ་དེ་དག་ཤེས་རྟོགས་ཡོད་པ་ཙམ་དུ་མ་ཟད་དེའི་སྐོར་
ལ་བསམ་གཞིག་བྱ་རྒྱུ་ཡིན་ཚུལ་བསྟན་པ་ཡིན་ན་ཀློག་པོ་རྣམས་ཀྱིས་ཁྱེད་ལ་ཡིད་ཆེས་དང་བརྩི་མཐོང་ཐོབ་ཀྱི་རེད།(དེ་
བས་མང་བ་ཤེས་འདོད་ན་ས་བཅད་བཅུ་པར་གཟིགས) གལ་ཏེ་ཁས་ལེན་ཚད་ལས་བརྒལ་བའམ་སྤྱང་ཐལ་ཤོར་ན་ཁྱེད་
ལ་ཡིད་ཆེས་བརླག་གི་རེད། དེར་བརྟེན་ཁས་ལེན་ལ་ཚད་མཚམས་བཟོས་ནས། དེ་ཚོའི་རྒྱ་ཁྱོན་དང་ངེས་དོན་རང་བཞིན་
གྱིས་སྒྲུབ་བྱེད་ལ་དོན་ངོ་མའི་ཐོག་རྒྱབ་སྐྱོར་ག་རེ་བྱེད་ཐུབ་མིན་ལ་བལྟ་དགོས།
༨་༣་༡ ཆ་རྐྱེན་གྱི་ཚད་མཚམས་ངོས་ལེན་བྱ་བ།
ཁས་ལེན་གྱི་ཆ་རྐྱེན་ཚང་མར་ཚད་མཚམས་ཡོད་པ་དཔེར་ན།
ང་ཚོས་ས་འགུལ་བརྟག་དཔྱད་ཡོ་ཆས་ཡང་དག་པའི་སྒོ་ནས་སྒྲིག་ཡོད་པར་ངོས་འཛིན་བྱས་ཏེ། ས་འགུལ་གྱི་
ལྟེ་གནས་ནི་ཊོག་ཀྱོ་གྲོང་ཁྱེར་ལྷོ་ནུབ་ཀྱི་མེ་ལི་ལྔ་བཅུ་ཡི་སར་ཡོད་པའི་རོབ་རྩིས་བྱས།
ང་ཚོས་བལྟས་ན་འཛམ་གླིང་ནང་འགལ་རྐྱེན་གསར་པ་ཞིག་བྱུང་ནས་དམག་གྲོན་མང་དུ་བཏང་ན་མ་གཏོགས།
མཁའ་འགྲུལ་བཟོ་སྐྲུན་གྱི་ལས་རིགས་དུས་རབས་ཉི་ཤུ་པའི་མཇུག་གི་ཚད་གཞིར་སླེབས་ཐུབ་ཀྱི་མེད་པར་འདོད།
འོན་ཀྱང་ཁས་ལེན་རེ་རེར་བགྲང་གིས་མི་ལངས་པའི་ཆ་རྐྱེན་ཚང་དགོས་ཀྱི་ཡོད། དེ་བས་ཀློག་པ་པོ་རྣམས་ཀྱི་
བསམ་བློའི་ནང་འཁོར་སྲིད་པའི་སྐོར་ཁོ་ན་གླེང་སློང་བྱ་དགོས། ཚན་རིག་པ་རྣམས་ཀྱིས་ཁོ་ཚོའི་ཁས་ལེན་དེ་བརྟག་
དཔྱད་ཡོ་ཆས་ཀྱི་འཁྲུལ་མེད་རང་བཞིན་ལ་རག་ལས་ཡོད་ཚུལ་ཁས་ལེན་བྱེད་པ་ཧ་ཅང་ཉུང་། རྒྱུ་མཚན་ནི་མི་ཚང་མས་
རང་ཉིད་ཀྱི་ཁས་ལེན་ནི་ཡང་དག་པ་ཡིན་པར་ཁག་ཐེག་བྱེད་པའི་རེ་བ་བཅངས་ཡོད། འོན་ཀྱང་དཔལ་འབྱོར་རིག་པ་བ་
རྣམས་ཀྱིས་རྟག་པར་ཁོ་ཚོའི་ཁས་ལེན་ནམ་དམ་བཅའ་ནི། ཚད་མཚམས་ཅན་ཞིག་ཡིན་པ་ཁས་ལེན་གྱི་ཡོད། དེ་ནི་ཁོ་
ཚོའི་སྔོན་དཔག་ནི་རྒྱུན་ཆད་མེད་པར་འགྱུར་ལྡོག་འབྱུང་སྲིད་པའི་གནས་སྟངས་ཤིག་གི་ནང་ཡོད་པ་དང་། ཀློག་པ་པོ་
རྣམས་ཀྱིས་གནས་སྟངས་གང་ཞིག་ལ་དོ་སྣང་བྱེད་དགོས་མིན་ཤེས་འདོད་ཡོད་པའི་རྐྱེན་གྱིས་རེད།
གལ་ཏེ་ཀློག་པ་པོ་རྣམས་ནས་དེ་དག་ལ་དོ་སྣང་བྱེད་ཀྱི་མ་རེད་བསམ་ན་ཡང༌། ཆ་རྐྱེན་གྱི་ཚད་མཚམས་གླེང་
སློང་བྱེད་རྒྱུར་བསམ་ཞིབ་བྱ་དགོས། དཔེར་ན་གཤམ་གྱི་དཔེ་མཚོན་ནང་རྩོམ་པ་པོ་ཁོང་གིས་རང་ཉིད་གཟབ་ནན་ཅན་
ཞིག་ཡིན་ཚུལ་བསྟན་ཡོད་པ་ཙམ་དུ་མ་ཟད། ཁས་ལེན་གྱི་གཏམ་བཤད་ནོར་འཕྱུག་མེད་པ་དང་གནད་དུ་འཁེལ་བ་ཞིག་
ཡིན་པ་བསྟན་ཡོད་པ། དཔེར་ན།
དེང་སྐབས། ཧྥི་རིན་ཁུ་ལིན་ཌི་རོ་སི་བེལ་ཊི་མཆོག་ནི། ཨ་རིའི་སྲིད་འཛིན་སྐབས་སོ་གཉིས་པ་Franklin D. Roosevelt) ལོ་རྒྱུས་ཁྲོད་བསྟོད
བསྔགས་འབུལ་ཡུལ་གྱི་མི་སྣའི་གྲས་ཡིན་མོད། ཁོང་གི་སྲིད་འཛིན་སྐབས་གཉིས་པ་མཇུག་སྒྲིལ་ལ་ཉེ་བའི་སྐབས་སུ།
ཁོང་ལ་མང་ཚོགས་ཀྱི་རྒྱབ་སྐྱོར་མེད་པར་གྱུར་པ་དང༌། མ་མཐར་ཡང་། ཨ་མེ་རི་ཀའི་སྤྱི་ཚོགས་ཀྱི་སྡེ་ཚན་ངེས་ཅན་ཞིག་
གི་ནང་དེ་ལྟར་བྱུང་ཡོད། (ཁས་ལེན།) གསར་ཤོག་ཁག་གི་ནང་ལ་ཆ་བཞག་ན། ཁོང་གིས་སྤྱི་ཚོགས་རིང་ལུགས་ཁྱབ་སྤེལ་
བྱེད་ཀྱི་ཡོད་པ་དང་། དེ་ནི་དེང་རབས་ཅན་གྱི་སྲིད་གཞུང་ཞིག་དཀའ་རྙོག་ནང་ལྷུང་བའི་རྟགས་མཚན་རེད་ཅེས་སྐྱོན་
བརྗོད་བྱས་ཡོད། ཕྱི་ལོ་༡༩༣༨ ནང༌། དབུས་ནུབ་རྒྱུད་ཀྱི་གསར་ཤོག་བརྒྱ་ཆའི་བདུན་ཅུའི་ནང་སྲིད་གཞུང་གིས་དངུལ་
ཁང་མ་ལག་འཛིན་སྐྱོང་བྱེད་འདོད་འདུག་ཅེས་སྐྱོན་འཛུགས་བྱས་ཡོད། ཡང་མི་ཁ་ཤས་ཀྱིས་དེ་ལས་ལྡོག་པའི་ལྟ་ཚུལ་
འཛིན་མཁན་ཡོད་པ་དང༌། ཁོང་ཚོའི་གྲས་སུ་ནེ་ཁོལ་སན་(༡༩༨༣ ནས་༡༩༩༢) དང༌། ཝི་རྒིན་སུ་(༡༩༧༣) རྣམ་
གཉིས་ཡིན། ཁོང་གཉིས་ཀས་སྲིད་འཛིན་རོ་སི་བེལ་ཊི་མཆོག་གི་ལོ་རྒྱུས་ཐུང་ངུའི་ནང་ཁོང་ལ་ཚད་མཐོའི་གདེངས་འཇོག་
བྱས་ཡོད། (ངོས་འཛིན།) འོན་ཀྱང་ལོ་རྒྱུས་ཐུང་ཐུང་དེ་ནི་ཧྥི་རིན་ཁུ་ལིན་ཌི་རོ་སི་བེལ་ཊི་མཆོག་ལྷར་འཛིན་གྱི་འདུ་ཤེས་ཐོག་
ནས་རྒྱབ་སྐྱོར་བྱས་པ་ཙམ་རེད། (སུན་འབྱིན།) གསར་ཤོག་ནང་རོ་སེ་བེལ་ཊི་ལ་སྐྱོན་བརྗོད་བྱས་པ་དེ་ནི་ཁེ་ཕན་ཚོགས་པས་
སྟངས་འཛིན་བྱས་ཡོད་པ་གསལ་སྟོན་བྱེད་ཐུབ་ན་མ་གཏོགས། ཁས་ལེན་གྱི་ཚད་མཚམས།) ཁོང་ཚོའི་སྐྱོན་བརྗོད་དེ་ནི། རོ་སི་བེལ་
ཊི་སྲིད་འཛིན་བྱས་པའི་དུས་ཡུན་རིང་མི་དམངས་ཀྱི་བློ་ཁ་མ་ཁེངས་པ་ཤུགས་ཆེན་པོ་ཡོད་པའི་རྟགས་མཚན་རེད། ཁས་ལེན་བསྐྱར་བརྗོད།]
༨་༣་༢ མཐའ་ལྕགས་སྐོར་ནས་ངེས་དོན་ལ་ཚད་མཚམས་བཟོ་བ།
ང་ཚོས་གཞུང་སེམས་བཟང་པོའི་སྒོ་ནས་རང་ཉིད་ཀྱི་ཁས་ལེན་རྣམས་ལ་གནས་ཚད་མ་ལོན་བཞིན་དུ་བརྒྱ་ཆ་བརྒྱ་ཐམ་
པ་གཏན་ཁེལ་ཡིན་བརྗོད་མི་སྲིད་ལྟ་བུ་རེད། གཟབ་ནན་ཅན་གྱི་རྩོམ་པ་པོ་རྣམས་ཀྱིས་ཐ་སྙད་དང་ཚིག་འགྲོས་ཀྱི་མཐའ་
ལྕགས་བསྐོར་ནས་རང་ཉིད་ཀྱི་གཏན་ཁེལ་རང་བཞིན་ལ་རྣམ་དཔྱོད་འདོན་པ་ཡིན། དཔེར་ན་སུ་རུང་ཞིག་ལ་གདེང་ཚོད་
ལྡན་པའི་མཚན་གནས་སྤྲོད་དགོས་ན་དེ་ནི་ཁུ་རེ་ཁུའེ་དང་ཝ་སོན་གཉིས་ཡིན་ལ། ཁོང་རྣམ་གཉིས་ནི་ཌི་ཨེན་ཨེ་(DNA)
རིགས་རྒྱུན་ཕྲ་རྫས་ཐོག་མ་གཅུས་དབྱིབས་ཅན་གསར་རྟོགས་བྱེད་མཁན་ཡིན། འོན་ཀྱང་ཁོང་རྣམ་གཉིས་ཀྱིས་གསར་
རྟོགས་སྐོར་ཁྱབ་བསྒྲགས་བྱེད་སྐབས། རང་གི་ཁས་ལེན་གྱི་གཏན་ཁེལ་རང་བཞིན་ལ་མཐའ་ལྕགས་སྐོར་ན་བརྗོད་ཡོད་པ་
རེད། (མཐའ་ལྕགས་སྐོར་བ་ནི་སྤོམ་པོ་ངང་ཚུལ་ཡིན་སྟེ། ངོ་སྤྲོད་སྙིང་བསྡུས་སུ་འཁོད་ཡོད།)
ང་ཚོས་DNA ཌི་ཨེན་ཨེ་རིགས་རྒྱུན་ཕྲ་རྫས་ཀྱི་ཚྭའི་གྲུབ་ཚུལ་སྐོར་ལ་བསམ་འཆར་ཞིག་(མཆན། འགྲེལ་བརྗོད་བྱས་མེད་
པ་ནི།) འབུལ་འདོད་བྱུང་། སྐྱུར་རྫས་སྙིང་པོའི་གྲུབ་ཚུལ་(NUCLEICACID) སྐོར་ལ་ཕོལ་ལིན་དང་ཁོ་རེས་རྣམ་གཉིས་ཀྱིས་
གྲོས་འདོན་ཞིག་གནང་ཟིན་པ་རེད། ང་ཚོའི་བསམ་ཚུལ་ལྟར་ན།གྲུབ་ཚུལ་འདིའི་སྐོར་ལ་འདོད་བློ་མ་ཁེངས་པའི་རྒྱུ་མཚན་གཉིས་འདུག།
(༡) ང་ཚོས་འཕྲོ་འོད་ལ་དཔེ་རིས་སྤྲོད་པའི་རྫས་ནི་ཚྭ་ཡིན་པ་ལས། རང་དབང་ཅན་གྱི་སྐྱུར་རྫས་མིན་པར་འདོད། (༢)
ཝེན་ཌར་ཝེས་ལུགས་ཀྱི་བར་ཐག་ཁ་ཤས་ཧ་ཅང་ཆུང་བར་སྣང་།
ལུང་ཁུངས། (J.D. Watson and F.H. C. Crick, སྐྱར་རྫས་སྙིང་པོ་གྲུབ་ཚུལ།)
མཐའ་ལྕགས་ཀྱིས་བསྐོར་མེད་པ་ཡིན་ན་ཁུ་རེ་ཁུ་དང་ཝ་སོན་རྣམ་གཉིས་ནི་ཚིག་ཉུང་དོན་བསྡུས་ཡིན་ཀྱང་བཙན་ཤེད་ཀྱི་
རྣམ་པ་ཐོན་གྱི་རེད། དོགས་ཟོན་ཅན་གྱི་དུམ་བུ་འདི་དང་ཅུང་བཙན་ཤེད་ཀྱི་རྣམ་པ་ཅན་གཉིས་བསྡུར་ན། (བཙན་ཤེད་ཀྱི་
བརྗོད་ཚུལ་ནི་ཤེས་ཚན་ཤན་པའི་སྐྱོན་ཡིན།)
ང་ཚོས་DNA ཌི་ཨེན་ཨེ་རིགས་རྒྱུན་ཕྲ་རྫས་ཀྱི་ཚྭའི་གྲུབ་ཚུལ་སྐོར་ལ་བསྒྲགས་གཏམ་ཞིག་སྤེལ་རྒྱུ་ཡིན། སྐྱུར་རྫས་སྙིང་
པོའི་གྲུབ་ཚུལ་(NUCLEIC ACID) སྐོར་ཕོལ་ལིན་དང་ཁོ་རེས་རྣམ་གཉིས་ཀྱིས་གྲོས་འདོན་ཞིག་གནང་ཟིན་པ་རེད། ང་ཚོའི་
བསམ་ཚུལ་ལྟར་ན། གྲུབ་ཚུལ་འདིའི་སྐོར་ལ་འདོད་བློ་མ་ཁེངས་པའི་རྒྱུ་མཚན་གཉིས་འདུག །
(༡) ང་ཚོས་འཕྲོ་འོད་ལ་དཔེ་རིས་སྤྲོད་པའི་རྫས་ནི་ཚྭ་ཡིན་པ་ལས། རང་དབང་ཅན་གྱི་སྐྱུར་རྫས་མིན་པར་འདོད།
(༢)ཝེན་ཌར་ཝེས་ལུགས་ཀྱི་བར་ཐག་ཧ་ཅང་ཆུང་བར་སྣང༌།
གལ་སྲིད་མཐའ་ལྕགས་བསྐོར་རྒྱུ་མང་དྲགས་པ་ཡིན་ན་ཁྱེད་ནི་བློ་ཁོག་ཆུང་བའམ་ངེས་གཏན་མེད་པ་ཞིག་ཏུ་མཐོང་སྲིད།
འོན་ཀྱང་ཁྱབ་ཁོངས་མང་ཆེ་བར་ཀློག་པ་པོ་རྣམས་ཀྱིས། དཔེར་ན་ཚང་མ། སུ་གང་མེད་པ། ཐམས་ཅད། དུས་རྟག་ཏུ།
ནམ་ཡང་སོགས་ཐ་སྙད་བཀོལ་སྤྱོད་བྱས་པའི་རྐང་མཐིལ་ལེབ་ལེབ་ཅན་གྱི་གཏན་ཁེལ་རང་བཞིན་ལ་ཡིད་ཆེས་མི་བྱེད།
དགེ་རྒན་ལ་ལས་ཁོ་ཚོས་མཐའ་ལྕགས་ཅན་གྱི་ཐ་སྙད་ཡོད་ཚད་ལ་ངོ་རྒོལ་བྱེད་བཞིན་ཡོད་ཟེར། ཁོ་ཚོའི་ཁྲོད་ཀྱི་མང་ཆེ་
བས་དོན་དངོས་ཐོག་ངོ་རྒོལ་བྱེད་ས་ནི། བཤད་རིན་མེད་པའི་ཁས་ལེན་ལ་མཐའ་ལྕགས་བསྐོར་བ་དེ་རེད། ད་དུང་ཁྱབ་
ཁོངས་ཁ་ཤས་སུ་ཁྱབ་ཁོངས་གཞན་ལ་བསྡུར་ན་ཚད་མཚམས་ཉུང་བ་བེད་སྤྱོད་གཏོང་གི་ཡོད་། འདི་ལ་ལག་རྩལ་ཅན་
ཞིག་དགོས་པ་ཡིན། མཐའ་ལྕགས་བསྐོར་རྒྱུ་མང་དྲགས་ན་ཁ་མཁྲེགས་པོ་ཆགས་པ་ལྟར་མཐོང་གི་རེད། མཐའ་ལྕགས་
བསྐོར་རྒྱུ་ཉུང་དྲགས་ན་རང་གིས་རང་ཉིད་ལ་ཡིད་ཆེས་བྱེད་རྒྱུ་ཆེ་དྲགས་པ་ལྟར་མངོན། སྟབས་མི་ལེགས་པ་ཞིག་ལ་དེ་
གཉིས་དབར་གྱི་དབྱེ་མཚམས་ཧ་ཅང་ཉག་ཕྲ་བོ་ཞིག་ཡིན། དེར་བརྟེན་ཁྱབ་ཁོངས་ཀྱི་མིས་གཏན་འཁེལ་མིན་པའི་རང་
བཞིན་སྟངས་འཛིན་བྱེད་ཚུལ་ལ་ལྟ་ཞིབ་དང་རང་ཉིད་ཀྱིས་ཀྱང་དེ་བཞིན་སྒྲུབ་དགོས།
ས་བཅད་དགུ་པ། རྒྱུ་མཚན་དང་བདེན་དཔང་བསྡུ་རུབ་བྱེད་པ།
ས་བཅད་འདིའི་ནང་དུ་ང་ཚོས་ཁས་ལེན་ཞིག་ལ་རྒྱབ་སྐྱོར་བྱེད་སྟངས་རིགས་གཉིས་ཡོད་པའི་སྐོར་གྲོས་བསྡུར་བྱས་ཡོད་
པ་ནི། རྒྱུ་མཚན་དང་བདེན་དཔང་གཉིས་ཡིན། དེ་གཉིས་ཀྱི་དབྱེ་བ་གང་འདྲ་བྱས་ཏེ་འབྱེད་དགོས་པ་དང༌། རྒྱུ་མཚན་བེད་
སྤྱད་ནས་ཁྱེད་རང་གི་སྒྲུབ་བྱེད་ལ་གོ་རིམ་སྒྲིག་ཚུལ། དེ་བཞིན་བདེན་དཔང་གི་སྤུས་ཚད་ཀྱི་རིན་ཐང་ཇི་ལྟར་འབྱེད་ཚུལ་བཅས་བསྟན་ཡོད།
ཀློག་པ་པོ་རྣམས་ཀྱིས་ཐོག་མར་སྒྲུབ་བྱེད་ཀྱི་སྙིང་དོན་དང་། ཁས་ལེན། དེའི་རྒྱབ་སྐྱོར་བཅས་ལ་ལྟ་བ་ཡིན། ཁོ་ཚོས་
དམིགས་བསལ་གྱི་རྒྱུ་མཚན་རབ་དང་རིམ་པ་དེའི་འཐད་ལྡན་གྱི་རང་བཞིན་དང༌། དེའི་གཏན་ཚིགས་ཀྱི་གོ་རིམ་བཅས་ལ་
དོ་སྣང་ཧ་ཅང་ཆེན་པོ་བྱེད་ཀྱི་ཡོད། གལ་ཏེ་ཁོ་ཚོས་རྒྱུ་མཚན་དེ་དག་ནི་གནས་ལུགས་ཡོད་པར་སྙམ་ན། ཁོ་ཚོས་ཁྱེད་
ཀྱིས་བཏོན་པའི་བདེན་དཔང་དང་སྒྲུབ་བྱེད་རེ་རེའི་རྨང་རྡོ་ལ་བལྟ་སྲིད། གལ་ཏེ་ཁོ་ཚོ་བདེན་དཔང་ལ་ཡིད་མི་ཆེས་ན། ཁོ་
ཚོས་ཁྱེད་ཀྱི་རྒྱུ་མཚན་རྣམས་ཁས་མི་ལེན་པ་དང་ཆབས་ཅིག་ཁས་ལེན་ནམ་འདོད་ཚུལ་ཀྱང་ཁས་མི་ལེན།
དེར་བརྟེན་སྒྲུབ་བྱེད་འཚོལ་སྡུད་བྱེད་པའི་སྐབས་སུ་ངེས་པར་དུ་ཀློག་པ་པོ་རྣམས་ལ་རྒྱུ་མཚན་ཡིན་མདོག་ཁ་པོ་
ཞིག་འདོན་སྤྲོད་བྱས་ཏེ། ཁ་གསལ་ཞིང་གཏན་ཚིགས་ཀྱི་གོ་རིམ་ལྡན་པ། ཁོ་ཚོས་དང་ལེན་བྱེད་ཐུབ་པའི་བདེན་དཔང་དེ་
རྨང་གཞིར་འཛིན་དགོས། ས་བཅད་འདིས་ཁྱེད་ལ་འདི་ཇི་ལྟར་སྒྲུབ་དགོས་ཚུལ་བསྟན་ཡོད།
༩་༡ སྒྲུབ་བྱེད་ཀྱིས་འཆར་གཞི་བཟོ་སྐབས་རྒྱུ་མཚན་འདྲེན་པ།
རྒྱུ་མཚན་རྣམས་གོ་རིམ་སྒྲིག་སྐབས་སུ། རང་གི་སྒྲུབ་བྱེད་ལ་གཏན་ཚིགས་ཀྱི་སྒྲོམ་གཞི་ཞིག་བཙུགས་པ་ཡིན། སྒྲོམ་
གཞི་དེ་ལ་ཚོད་ལྟ་བྱེད་འདོད་ན་སྲོལ་རྒྱུན་གྱི་འཆར་ཟིན་འགོད་པའམ། ཡང་ན་བྱེད་སྟངས་གཞན་པ་ཞིག་གི་ཐོག་ནས་ཁྱེད་
ཀྱི་འཆར་གཞི་ཡིད་ལ་འཆར་ཐབས་བྱ་དགོས། སྒྲུང་སྒྲོམ་ཟེར་པ་ལྟ་བུའི་དཔེ་རིས་ཀྱི་རྣམ་པས་འཆར་ཟིན་རྒྱབ་ན་ནུས་པ་
ཆེན་པོ་ཐོན་སྲིད། སྒྲུང་གི་སྒྲོམ་གཞི་ཞིག་འགོ་འཛུགས་བྱེད་པར་རང་ཉིད་ཀྱི་ཁས་ལེན་གཙོ་བོ་དང་རྒྱུ་མཚན་རྣམས་(དང་
རྒྱུ་མཚན་ཕལ་བ་) ཟུར་དུ་ཤོག་བྱང་གི་རེའུ་མིག་བཟོ་བའམ་ཤོག་ངོས་ཀྱི་སྟེང་མར་འབྲི་དགོས། དེ་ནས་རྒྱུ་མཚན་རེ་རེའི་
(རྒྱུ་མཚན་ཕལ་བ།) འོག་ཏུ་དེ་ལ་རྒྱབ་སྐྱོར་བྱེད་པའི་བདེན་དཔང་འགོད་དགོས། གལ་སྲིད་ཁྱེད་ལ་ད་དུང་བདེན་དཔང་
རྣམས་མེད་ན། བདེན་དཔང་གི་རིགས་གང་ཞིག་དགོས་ཀྱི་ཡོད་མེད་ཀྱི་ཡིག་ཆུང་འགོད་དགོས། མཇུག་མཐར་ཤོག་བྱང་
གི་རེའུ་མིག་དང་ཤོག་ངོས་ཅོག་ཙེ་ཞིག་གམ་རྩིག་ངོས་སུ་བསྒྲིགས་ནས་དེ་དག་གི་གཏན་ཚིགས་ཀྱི་འབྲེལ་བ་རྣམས་མིག་
བཤེར་གྱིས་མཐོང་ས་ཤིག་ལ་འཇོག་དགོས།
ཞིབ་རྒྱས་མ་ཡིན་པའི་རྒྱུ་མཚན་རྣམས་ཀློག་ནས་གོ་རིམ་དེ་ལ་དོན་དག་ཡོད་མེད་བལྟ་དགོས། གལ་སྲིད་དོན་དག་མེད་ན་
དོན་དག་སླེབས་རག་བར་དུ་གོ་རིམ་མ་འདྲ་བ་རྣམས་ཚོད་ལྟ་བྱེད་དགོས། སྐབས་འདིར་སྒྲུབ་བྱེད་ཀྱི་གོ་རིམ་སྒྲིག་གི་ཡོད་
པ་མ་གཏོགས་རྩོམ་ཡིག་གི་གོ་རིམ་སྒྲིག་གི་མེད། ཐོག་མའི་མ་ཟིན་རྒྱག་དུས་རྒྱུ་མཚན་རྣམས་ཀློག་པ་པོ་(དང་རང་ཉིད་
ཤེས་རྟོགས།) གོ་རྟོགས་ལ་སྟབས་བསྟུན་དགོས་པ་དང༌། གཅིག་བྱས་ན་གོ་རིམ་གསར་བ་ཞིག་གྲ་སྒྲིག་བྱས་ཆོག །( གོ་
རིམ་སྒྲིག་སྟངས་སྐོར་རྒྱས་པ་ས་བཅད་༡༢་༡་༣་ནང་ཡོད།)
༩་༢ རྒྱུ་མཚན་དང་བདེན་དཔང་གི་ཁྱད་པར་འབྱེད་པ་
རྒྱུ་མཚན་རྣམས་ལུགས་མཐུན་གྱི་གོ་རིམ་བསྒྲིགས་རྗེས། ངེས་པར་དུ་དེ་དག་རེ་རེ་ལ་རྒྱབ་སྐྱོར་བྱེད་པའི་བདེན་དཔང་
ལྡང་ངེས་ཤིག་ཡོད་པ་བྱ་དགོས། གྲུ་འདོགས་ལྕགས་ཀྱུ་ཆུ་འོག་གི་བྲག་རྡོར་བརྟན་པོར་ཟུག་དགོས་པ་ལྟར། ཀློག་པ་པོའི་
ངོས་ནས་རྩོད་མེད་ཡོངས་གྲགས་ཀྱི་བདེན་དཔང་མ་མཐོང་བར་དུ་རྒྱུ་མཚན་རྣམས་ཁས་ལེན་བྱེད་ཀྱི་མ་རེད། དཀའ་རྙོག་
ཞིག་ལ་བདེན་དཔང་ཡོད་མེད་དེ་ཁྱེད་ཀྱིས་ཐག་གཅོད་པ་ཞིག་མ་ཡིན་པར་ཀློག་པ་པོས་ཐག་གཅོད་བྱེད་པ་དེ་རེད། བདེན་
དཔང་ལ་བརྩི་དགོས་ན་བརྗོད་པའམ་གཏམ་བཤད་གང་ཞིག་ལ་ཀློག་པ་པོས་ངོས་ནས་དྲི་བ་མི་གཏོང་བར་བརྩི་བཀུར་
བྱེད་པ་ཞིག་དང་། མ་མཐའ་ཡང་སྒྲུབ་བྱེད་ཀྱི་ཆེད་དུ་དྲི་བ་མི་གཏོང་བ་ཞིག་ཡིན་དགོས། གལ་སྲིད་(བདེན་དཔང་།) ཁོ་
ཚོས་དེ་ལ་དྲི་བ་བཏང་སྐབས་སུ་ཁྱེད་ལ་དོན་དངོས་ཀྱི་བདེན་དཔང་ཁུངས་བཙན་ཞིག་ཡིན་ན་ཡང༌། ཁོ་ཚོར་མཚོན་ན་དེ་
ནི་རྒྱུ་མཚན་ཞིག་ཏུ་གྱུར་ཡོད། ། ད་དུང་ཁྱེད་ཀྱི་སྒྲུབ་བྱེད་ཀྱི་གཞི་འཛིན་སའི་བདེན་དཔང་གི་རྨང་གཞི་བརྟན་པོ་ཞིག་
འདིང་ཐུབ་མེད་པ་ཡིན།
གཤམ་གྱི་སྒྲུབ་བྱེད་ལ་བསམ་བློ་གཏོང་རོགས།
ཨ་རིའི་མཐོ་རིམ་སློབ་གསོ་ཡིས་ངེས་པར་དུ་སློབ་ཡོན་རྒྱུན་ཆད་མེད་པར་འཕར་བཞིན་པར་ཚོད་འཛིན་བྱེད་
དགོས། (ཁས་ལེན།) གང་ཡིན་ཟེར་ན་མཐོ་སློབ་ཀྱི་རིན་གོང་དེ་ཨ་རིའི་ཕུགས་འདུན་ནམ་རྨི་ལམ་མངོན་འགྱུར་བྱེད་
པའི་འགོག་རྐྱེན་ཞིག་ཏུ་འགྱུར་བཞིན་ཡོད་པས་རེད། (རྒྱུ་མཚན།) དེང་སྐབས་ཀྱི་སློབ་མ་མང་ཆེ་བར་སློབ་གྲྭ་ཆེན་མོ་
ཐོན་སྐབས་བུ་ལོན་གྱི་ཁུར་པོ་ལྗིད་མོ་ཞིག་ཡོད། (བདེན་དཔང་།)
ཆེས་མཇུག་མཐའི་ཚིག་གྲུབ་ནང་རྩོམ་པ་པོས་རང་ཉིད་ཀྱིས་བཤད་པའི་“དོན་དངོས་” དེ་བདེན་དཔང་བྱས་ནས་རང་
ཉིད་ཀྱི་ཁས་ལེན་ལ་རྒྱབ་སྐྱོར་བྱེད་ཐུབ་ངེས་ཡིན་པའི་ཡིད་ཆེས་བྱས་ཡོད།
ཡིན་ནའང་ཡིད་ཆེས་དཀའ་བའི་ཀློག་པ་པོ་ཞིག་གིས། དེ་ནི་སྤྱིར་བཤད་བྱས་པ་ཙམ་རེད། ཁྱེད་ཀྱིས་“སློབ་མ་
མང་ཆེ་བ་”དང་། “བུ་ལོན་གྱི་ཁུར་པོ་ལྗིད་མོ་” ཟེར་བ་དེ་དག་ལ་བདེན་དཔང་གི་གྲངས་ཀ་ཁུངས་བཙན་ག་རེ་ཡོད་དམ།
ཞེས་སྐད་ཆ་འདྲི་སྲིད་པ་རེད། ཀློག་པ་པོ་དེ་ལྟ་བུ་ཡིས་ཁྱེད་ཀྱི་བརྗོད་པའམ་གཏམ་བཤད་དེར་སོམ་ཉི་བྲལ་བའི་བདེན་པ་
ཞིག་ཏུ་བརྩིས་མེད་པར། དེ་ནི་སྔར་བཞིན་བདེན་དཔང་ཁུངས་བཙན་དགོས་པའི་རྒྱུ་མཚན་སླ་བོ་ཞིག་ཏུ་བརྩིས་ཡོད། དེ་
བས་རྩོམ་པ་པོས་ངེས་པར་དུ་གཤམ་གྱི་གནས་ཚུལ་འདི་ལྟ་བུ་ཞིག་འབྲི་དགོས་ཀྱི་ཡོད།
ཕྱི་ལོ་༢༠༡༣ ནང༌། མཐོ་སློབ་ལ་འགྲོ་བའི་སློབ་མ་བརྒྱ་ཆའི་༧༠ ཡིས་དངུལ་གཡར་ཡོད་པའི་བུ་ལོན་ཆ་སྙོམ་ཨ་སྒོར་ཁྲི་
གསུམ་རེད། དངུལ་བུན་དེས་མི་མང་པོ་ཞིག་ལ་ཁང་པ་ཉོ་རྒྱུ་དང༌། ཁྱིམ་ཚང་འགོ་འཛུགས་རྒྱུ། ཡང་ན་མུ་མཐུད་སློབ་སྦྱོང་
ཚད་མཐོན་པོ་ཞིག་བྱེད་རྒྱུར་སྔོན་འགོག་བྱས་ཡོད། (བདེན་དཔང་།)
ཧ་ཅང་ཡིད་ཆེས་དཀའ་བའི་ཀློག་པ་པོ་ཞིག་གིས་ཡང་བསྐྱར་དྲི་བ་གཏོང་ངེས་ཡིན། གྲངས་ཀ་དེ་དག་རྒྱབ་སྐྱོར་གང་གིས་
བྱེད་ཀྱི་རེད་དམ། ཛ་དྲག་གི་གནས་སྟངས་ཤིག་གི་ནང་ལྷུང་ཡོད་པར་ཁས་ལེན་པ་དེས་བདེན་པ་དག་སྐྱེལ་ཇི་ལྟར་བྱེད་
དམ། ཟེར་བ་ལྟ་བུ་རེད། དེ་འདྲ་ཡིན་ན་རྩོམ་པ་པོས་རྒྱུ་ཆའི་གནས་བསྡུས་ཁུངས་བཙན་པོ་དང་། གྲངས་ཀ་དེ་ཞིབ་བགོད་
བྱས་ནས་ཉེ་ཆར་སློབ་མཐར་ཕྱིན་པའི་སློབ་མ་རྣམས་ལ་ཤུགས་རྐྱེན་ག་རེ་ཡོད་མེད་བཅས་མཁོ་སྤྲོད་བྱེད་དགོས་ངེས་
ཡིན། གལ་སྲིད་ཁོ་མོ་རང་ཉིད་ཀྱི་ཞིབ་འཇུག་ལ་ཞུགས་པ་ཡིན་ན་ཁོ་མོས་རང་ཉིད་ཀྱི་རྒྱུ་ཆའི་གནས་བསྡུས་རྗེན་པ་སྟོན་
ཐུབ། གལ་སྲིད་ཁོ་མོས་རྒྱུ་ཆའི་གནས་བསྡུས་རྣམས་རིམ་པ་གཉིས་པའི་རྒྱུ་ཆ་ནས་རྙེད་པ་ཡིན་ན་ཁོ་མོས་དེ་ལུང་འདྲེན་
བྱ་ཆོག །འོན་ཀྱང་ཁོ་མོའི་རྒྱུ་ཆ་རྣམས་ལ་ཡིད་ཆེས་བྱེད་ཆོག་པའི་བདེན་དཔང་བྱ་དགོས་པའི་རེ་བ་འདོན་སྲིད། དངོས་
གནས་བློ་དོགས་ཅན་གྱི་ཀློག་པ་པོ་ཞིག་ཡིན་ན་མཚམས་འཇོག་གཏན་ནས་མི་བྱེད།
གལ་སྲིད་ཀློག་པ་པོས་ལུགས་མཐུན་གྱི་སྒོ་ནས་ཐེངས་གཅིག་ཙམ་མ་ཡིན་པར། ཐེངས་མང་པོར་སྐད་ཆ་འདྲི་བ་
ཡིད་ལ་འཆར་ཐབས་བྱས་ན། ཁྱེད་ཀྱིས་དེ་ཇི་ལྟར་ཤེས་པ་ཡིན་ནམ། དོན་དངོས་ཅི་ཞིག་གིས་དེ་བདེན་པར་གཏོང་ཐུབ་
བམ། ཟེར་བ་ལྟ་བུ་རེད། ད་དུང་ཀློག་པ་པོ་རྣམས་ལ་དགོས་པའི་བདེན་དཔང་གི་རྨང་གཞི་བརྟན་པོ་ཞིག་འདིང་ཐུབ་མེད་
པ་རེད། མཚམས་རེར་རིགས་གཅིག་མཁས་པར་རློམ་པ་ཁ་ཅིག་གིས། ང་ཚོས་མཐོང་མ་མྱོང་བའི་ཞིབ་འཇུག་གི་རྒྱུ་
ཆའི་གནས་བསྡུས་གཞིར་བཟུང་ནས་ང་ཚོར་གང་ཞིག་བྱེད་དགོས་པ་དང༌། གང་ཞིག་ལ་བསམ་གཞིག་བྱེད་དགོས་མིན་
ཤོད་དུས་ཀྱང་ཡོད། གཟབ་ནན་ཅན་གྱི་ཀློག་པ་པོས་ཐེ་ཚོམ་གྱི་རྣམ་འགྱུར་ཐོག་ནས་བདེན་དཔང་གི་སྙན་ཞུར་ཇི་ལྟར་
བལྟ་དགོས་མིན་ཤེས་ཀྱི་ཡོད། རང་ཉིད་ལ་བདེན་དཔང་ཡག་པོ་ཞིག་ཡོད་སྙམ་ན་ཡང༌། དེ་དག་ཇི་ལྟར་བསྡུ་རུབ་བྱས་པ་
དང་། སུས་བསྡུ་རུབ་བྱས་པ་གསལ་པོར་ཤེས་དགོས། གལ་སྲིད་དེ་དག་མི་གཞན་གྱིས་འཚོལ་སྡུད་བྱས་པ་ཡིན་ན་
བདེན་དཔང་དང་ཉེ་བའི་རྒྱུ་ཆ་བཙལ་ཞིང་དེ་གང་ཐུབ་ཀྱིས་ལུང་འདྲེན་བྱ་རྒྱུ།
བདེན་དབང་གི་རྨང་གཞིའི་མཚུངས་དབེ།
ང་ཚོས་བདེན་དཔང་གླེང་སྐབས། ང་ཚོས་རྒྱུན་པར་རྨང་གཞིའི་མཚུངས་དཔེ་འཇོག་པ་སྟེ། བདེན་དཔང་ལེགས་པོ་ཡིན་ན་
བརྟན་པོ་དང་། མཁྲེགས་པོ། བྲག་རྡོ་ལྟ་བུ་ཞིག་རྨང་གཞི་བྱས་པའི་ཐོག་ང་ཚོས་སྒྲུབ་བྱེད་འགོད་པ་དེ། གང་ལྟར་རང་ཉིད་
ཀྱིས་དངོས་སུ་མཐོང་ཐུབ་པ་ཞིག་ལ་འདོད་ཀྱི་ཡོད་པ་དང་། བདེན་དཔང་ཡག་པོ་མེད་ན་རྐང་པ་བརྟན་པོ་འཛུགས་མི་ཐུབ་
པ་དང་། གཉོམ་ཆུང་ནུས་ཤུགས་མེད་པའམ་ཡང་ན་སྐམ་རིད་ལྟ་བུ་ཞིག་ཡིན་པར་བརྗོད་ཀྱི་ཡོད། སྐད་ཆ་འདི་ལྟ་བུ་ཡིས་
ཀློག་པ་པོ་རྣམས་ལ་བདེན་དཔང་ཟེར་བ་ནི་དངོས་ཡོད་ཀྱི་རང་དབང་ཅན་ཞིག་སྟེ། མི་སུ་འདྲ་ཞིག་གིས་འགྲེལ་བཤད་དང་
བརྡར་ཤ་བཅད་ཆོག་ཆོག་ཅིག་རེད་ཨང་སྙམ་པའི་བསམ་ཚུལ་སྤྲོད་སྲིད། འོན་ཀྱང་རྒྱུ་ཆའི་གནས་བསྡུས་ནི་རྟག་པར་
བདེན་དཔང་བེད་སྤྱོད་པའི་ཆེད་དུ་གསར་སྐྲུན་དང་བཟོ་ལྟ་བཏོད་པ་ལས་བྱུང་བ་ཞིག་ཡིན་པས། རང་ཉིད་ཀྱི་སྒྲུབ་བྱེད་
གོང་འཕེལ་གཏོང་བ་དང་དུས་མཚུངས་སེམས་ནང་འཛིན་དགོས་པ་ཞིག་ནི་ཁྱེད་ཀྱི་བདེན་དཔང་ནི་ཀློག་པ་པོས་དོགས་
འདྲི་མེད་པའི་སྒོ་ནས་ངོས་ལེན་ཞུ་བ་དང༌། མ་མཐའ་ཡང་གནས་སྐབས་རིང་དོགས་འདྲི་མེད་པ་ཡིན་ན་བདེན་དཔང་དུ་འགྱུར་བ་ཡིན།
༩་༣ བདེན་དཔང་དང་དེའི་སྙན་ཐོར་འགོད་པ་གཉིས་ཀྱི་ཁྱད་པར་འབྱེད་པ།
ད་ལྟ་མགོ་རྙོག་ཅིག་ཡོད་པ་ནི། ཞིབ་འཇུག་མི་སྣས་སྙན་ཞུ་གང་རུང་ཞིག་གི་ནང་དུ་བདེན་དཔང་ཁོ་ན་འཁོད་ཡོད་པ་ཧ་
ཅང་ཉུང་ཉུང་རེད། རང་ཉིད་ཀྱི་རྒྱུ་ཆའི་གནས་བསྡུས་འཚོལ་བསྡུ་སྐབས་སུ། ཞིང་ཁའི་ནང་གི་རི་བོང་ལ་གྲངས་ཀ་རྒྱག་པ།
ལས་ཀ་མེད་མཁན་ལ་བཅར་འདྲི་བྱེད་པ་སོགས་ཀྱང་། རྩོམ་ཡིག་ནང་རི་བོང་དང་། ལས་ཀ་མེད་མཁན་རྣམས་ཀྱི་ཚིག་
བརྗོད་དང༌། ཨང་གྲངས། རེའུ་མིག །དཔེ་རིས། འདྲ་པར་སོགས་ཁོ་ནའི་ལམ་ནས་མཚོན་པའམ་སྟོན་ཐུབ་པ་ཡིན། དཔེ་
ཞིག་བཞག་ན། ཁྲིམས་གཏུགས་བྱེད་པོ་ཞིག་གིས་ཁྲིམས་རའི་ཐོག་བཤད་རྒྱུར། འཇོན་སེ་ནི་བཟི་སྨན་འཚོང་མཁན་ཞིག་
རེད། འདིར་དེ་ལྟར་ཡིན་པའི་བདེན་དཔང་ཡོད་ཅེས། ཁོས་ཉལ་ཐའི་ཁུག་མ་ཡར་བཀྱགས་ནས་བསྟན་ཆོག་པར་མ་ཟད།
ཐ་ན་ཁྲིམས་བཤེར་ལྷན་ཚོགས་ཀྱིས་སོ་སོའི་ལག་པར་བཟུང་ཆོག །( ཁོ་དང་ཁྲིམས་བཤེར་ལྷན་ཚོགས་་གཉིས་ཀས་ངེས་
པར་དུ་ཉེན་རྟོག་མི་སྣས་དེ་ནི་འཇོན་སེའི་ལག་ནས་ཁྱེར་ཡོང་བའི་ཁུག་མ་རང་ཡིན་པ་དང་། ད་དུང་རྫས་སྦྱོར་མཁས་པས་
རྫས་དཀར་པོ་དེ་ནི་ཉལ་ཐ་ཁོ་ཁེན་ཡིན་པར་ཐག་བཅད་པར་ཡིད་ཆེས་ཡོད་དགོས།) འོན་ཀྱང་ཁོས་གྱོད་དོན་མདོར་
བསྡུས་ཤིག་འབྲི་སྐབས་ཁོང་གིས་ཤོག་ངོས་སུ་ཁུག་མ་དེ་སྦྱར་མི་ཐུབ། ཁོས་དེ་ལ་ལུང་འདྲེན་པའམ་འགྲེལ་བཤད་ཁོ་ན་
རྒྱག་ཐུབ་པ་ཡིན། དེ་དང་འདྲ་བར་ཞིབ་འཇུག་མི་སྣས་ཀྱང་“བདེན་དཔང་དེ་ཉིད” ཀློག་པ་པོ་དང་མཉམ་སྤྱོད་བྱེད་མི་ཐུབ་པ།
དཔེར་ན།
རྒྱུ་མཚན་བགྲངས་པའི་ཁྲོད་སེམས་ཚོར་གྱིས་ནུས་པ་གལ་ཆེན་ཞིག་བཟུང་ཡོད་པ་ནི་མི་མང་པོ་ཞིག་གི་ཚོད་དཔག་ལས་
བརྒལ་ཡོད། (ཁས་ལེན།)དོན་དངོས་ཐོག །ཀླད་པའི་ནང་སེམས་ཚོར་གྱི་ལྟེ་གནས་དེ་མེད་ན་ང་ཚོས་རྣམ་དཔྱོད་ལྡན་པའི་ཐག་
གཅོད་བྱེད་མི་ཐུབ། (རྒྱུ་མཚན་དང་པོ། ཁས་ལེན་གྱི་རྒྱབ་སྐྱོར།) ཀླད་པའི་སེམས་ཚོར་གྱི་ལྟེ་བའི་སྒྲོམ་གཞིར་གནོད་འཚེ་ཐེབས་ནས་སྐྱོན་
ཆག་བྱུང་བའི་གང་ཟག་གིས་གནས་ཚུལ་ལས་སླ་ཤོས་ཀྱང་ཐག་གཅོད་བྱེད་ཐུབ་ཀྱི་མེད། (རྒྱུ་མཚན་གཉིས་པ། རྒྱབ་སྐྱོར་གྱི་རྒྱུ་མཚན།)
དཔེར་ན་སྐུ་ཞབས་ག་གེ་མོ་ལགས་ཀྱི་སྐོར་ལ་བསམ་ཞིབ་གནོང་དང༌་།ཁོང་་་་་་བདེན་དཔང་སྙན་སེང་ཞུ་བ།)
སྒྲུབ་བྱེད་འདིས་ཀླད་པ་ལ་སྐྱོན་ངོ་མ་ཡོད་པའི་མི་ལ་བདེན་དཔང་སྟོན་མི་ཐུབ། དེ་ལྟ་བུའི་རིགས་ལ་ཁོ་ཚོའི་བྱ་སྤྱོད་ལ་ལྟ་
ཞིབ་བྱས་པའི་སྙན་ཞུ་དང་། ཀླད་པ་བཤེར་འབེབས་བྱས་པའི་འདྲ་བཤུས། ཁོང་ཚོའི་རྣམ་འགྱུར་ག་དུས་བསྟན་པའི་རེའུ་
མིག་སོགས་བསྟན་ནས་ངོ་སྤྲོད་ཐུབ་པ་ཡིན། (དོན་དངོས་ཐོག །རང་ཉིད་ཀྱིས་དངོས་སུ་ཀླད་པར་ཚོད་ལྟ་བྱེད་པ་དང༌།
བཤེར་འབེབས་ཀྱི་འདྲ་བཤུས་ལ་ཉམས་ཞིབ་བྱེད་པ་ལས། གཞན་གྱིས་བཏོན་པའི་སྙན་ཐོ་ཀློག་རྒྱུར་འདམ་ང་བྱེད།)
ང་ཚོས་ཤེས་གསལ་ལྟར་བདེན་དཔང་དང་བདེན་དཔང་གི་སྙན་ཞུ་གཉིས་ཀྱི་ཁྱད་པར་ཕལ་ཆེར་གསལ་པོ་ཡིན་པ་
འདྲ་མོད། འོན་ཀྱང་དེས་གནད་དོན་གལ་ཆེན་པོ་གཉིས་གསལ་བཤད་བྱས་ཡོད། དང་པོ། རྒྱུ་ཆ་ཞིག་ནས་བླངས་པའི་རྒྱུ་
ཆའི་གནས་བསྡུས་ཀྱིས་རྒྱུ་ཆ་དེ་བཟོ་བཀོད་བརྟན་པོ་ཞིག་བྱས་ཡོད་པས་ན་དེ་དག་ལ་ལོག་འགྲེལ་རྒྱག་མི་རུང་། འོན་
ཀྱང་རྒྱུ་ཆ་དེའི་དམིགས་ཡུལ་འགྲུབ་པའི་ཆེད་དུ་དེ་ལུགས་ཀྱི་རྣམ་པའི་ཐོག་འཇོག་དགོས། དཔེར་ན་མི་སྣ་གྲགས་ཅན་ལ་
དད་གུས་བྱེད་པ་དེས་ལུགས་མཐུན་གྱི་གུན་གསབ་མིན་པ་གསལ་སྟོན་བྱེད་འདོད་ནས། ལུས་རྩལ་པ་དང་འཁྲབ་སྟོན་མི་
སྣའི་གླ་ཆ་ནི་སྨན་པ་རྩེ་ཕུད་དང་། དམག་དཔོན། སྲིད་གཞུང་གི་དཔོན་རིགས་ལས་ཀྱང་མཐོན་པོ་ཡིན་པ་བདེན་དཔང་བྱ་
དགོས་ཀྱི་ཡོད་ན་སྲིད་གཞུང་གི་གླ་ཆ་རྣམས་གཞུང་འབྲེལ་གྱི་སྙན་ཐོ་ཁག་ནས་རྙེད་ཐུབ། འོན་ཀྱང་ཁྱེད་ཀྱིས་ལྕམ་ཨོ་ཕ་
ར་དང་སྐུ་ཞབས་ཊར་སྒྲེ་ཝུའུ་ཌ་གཉིས་ཀྱི་ཁྲལ་ག་ཚོད་བརྒྱབ་ཡོད་མེད་ལ་ལྐོག་ལྟ་བྱེད་ཐུབ་ན་མ་གཏོགས། སྙན་ཞུ་དེ་
དག་ཕལ་ཆེར་དེ་བས་ཐག་རིང་བའི་སྙན་ཞུའི་ནང་བརྒྱུད་རིམ་ལྡན་པའི་ངང་བསྡུ་རུབ་དང་ཕྱོགས་སྒྲིག་བྱས་པ་ཁག་ལ་
བརྟེན་དགོས་ཀྱི་ཡོད། གླ་ཆ་གྲངས་ཀ་རྒྱག་མཁན་དང༌། གོ་སྒྲིག་བྱེད་མཁན། ཐོག་མའི་རྒྱུ་ཆའི་གནས་བསྡུས་སྙན་སེང་
བྱེད་མཁན་དང་ལྷན་དུ་གླེང་མོལ་བྱས་ན་མ་གཏོགས། ཁྱེད་རང་བདེན་དཔང་དེ་ཉིད་རང་ཉིད་ཀྱི་དམིགས་ཡུལ་ཆེད་བེད་
སྤྱོད་མ་བྱས་སྔོན་ལ་ཁྱེད་རང་དེ་དག་ལས་གོམ་པ་གསུམ་བཞིའི་རྒྱང་ཐག་གི་གནས་སུ་ཡོད་པ་རེད། (སྙན་ཞུ་དེ་དག་གི་
ནང་དུ་མ་མཐའ་ཡང་གསར་འགོད་པ་སུ་རུང་གཅིག་གིས་རྒྱུ་ཆའི་གནས་བསྡུས་ཁ་ཤས་ནོར་འཁྲུལ་སྒོ་ནས་པར་བཤུས་
རྒྱབ་ཡོད་པ་གཏན་ཁེལ་ནས་བཤད་ཐུབ།)
གཉིས་པ། རྒྱུ་ཆའི་གནས་བསྡུས་སམ་རྒྱུ་ཆ་དེ་དག་རང་ཉིད་ཀྱི་བདེན་དཔང་དུ་འགོད་པའི་གནས་སྐབས་ཤར་ཚེ།
དེ་དག་ལ་ཡང་བསྐྱར་ཐེངས་གཅིག་སྒྱུར་བཅོས་མ་བཏང་རང་བཏང་ཡིན། མ་མཐའ་ཡང་དེ་དག་རྒྱབ་ལྗོངས་གསར་བ་
ཞིག་གི་འོག་ཏུ་འཇོག་དགོས། གལ་སྲིད་རྒྱུ་ཆའི་གནས་བསྡུས་དེ་དག་རང་ཉིད་ཀྱིས་འཚོལ་བསྡུ་བྱས་པ་ཡིན་ན་རང་ཉིད་
ཀྱིས་དངོས་སུ་མཐོང་བ་དང་། གྲངས་ཀ་རྒྱབ་པ། རང་ཉིད་ཀྱི་ཟིན་བྲིས་ནང་ཐོ་འགོད་བྱས་པ་རྣམས་ལ་གོ་རིམ་ལེགས་
སྒྲིག་དང༌། སྐབས་དོན་དང་འབྲེལ་བ་ཡོད་པ་ཞིག་བཟོ་དགོས་ཀྱི་ཡོད།དོན་དངོས་ཐོག་དཔྱད་གཞིའི་ཡིག་ཆ་རྣམས་དངོས་
སུ་བསྡུ་རུབ་མ་བྱས་པའི་སྔོན་ལ་ཁྱེད་ཀྱིས་ག་རེ་གྲངས་ཀ་རྒྱག་དགོས་པ་དང༌། ཨང་གྲངས་རྣམས་སྡེ་ཚན་དུ་ཇི་ལྟར་
སྒྲིག་པ། གོ་རིམ་ཇི་ལྟར་སྒྲིག་པ། དེ་དག་རེའུ་མིག་དང་། ནར་རིས། རི་མོ་སོགས་རྣམ་པ་ཅི་འདྲ་ཞིག་གི་སྒོ་ནས་འབུལ་
དགོས་མིན་གྱི་ཐག་གཅོད་བྱེད་དགོས་པ་ཡིན། ཐ་ན་འདྲ་པར་དང་བརྙན་ཕབ་ཀྱིས་ཀྱང་དམིགས་བསལ་གྱི་ལྟ་བ་ཞིག་
མཚོན་ཡོད། མདོར་བསྡུས་ནས་བཤད་ན། དཔྱད་གཞིའི་ཡིག་ཆ་ནི་དེ་དག་བསྡུ་རུབ་ཀྱི་སྒོ་ནས་རྣམ་པ་གཏོད་པ་ཞིག་དང་
དེ་དག་བེད་སྤྱོད་བྱེད་མཁན་གྱི་བསམ་བློས་བཟོས་པ་ཞིག་ཀྱང་ཡིན།
འདི་ནི་ནམ་རྒྱུན་སྙན་ཞུ་རྣམས་བསྐྱར་ཞུ་ཡང་ཞུ་བྱས་པ་ཡིན་པར་བརྟེན། ཞིབ་འཇུག་སྙན་ཞུ་འབོར་ཆེན་ལ་
བལྟས་ནས་བདེན་དཔང་ཁུངས་བཙན་འཚོལ་དགོས་པའི་རྒྱུ་མཚན་ཡང་འདི་ཡིན། གལ་ཏེ་རྒྱུ་ཆའི་གནས་བསྡུས་སམ་རྒྱུ་
ཆ་རྣམས་རང་ཉིད་ཀྱིས་འཚོལ་བསྡུ་བྱས་པ་ཡིན་ན། ཁོ་ཚོས་ཤེས་འདོད་པ་ནི་དེ་དག་ཇི་ལྟར་སྒྲུབ་པའི་སྐོར་ཡིན། གལ་
སྲིད་ཁྱེད་རང་རྒྱུ་ཆ་དེ་ལ་བརྟེན་ཡོད་ན། ཁོ་ཚོས་རེ་བར་ཁྱེད་ཀྱིས་དེ་དག་རྨང་གཞིའི་རྒྱུ་ཆར་སྤྱོད་རྒྱུ་དེ་རེད། གལ་སྲིད་དེ་
ལྟར་མ་བྱས་ན་ཡང་རྨང་གཞིའི་རྒྱུ་ཆ་ཐག་གང་ཉེ་ཉེ་ཞིག་བྱེད་པའི་རེ་བ་རྒྱག་སྲིད། ཁོ་ཚོར་ལུང་ཚིག་དང་དཔེ་ཐོ་ཆ་ཚང་
བ་ཞིག་དགོས་ཀྱི་ཡོད། དེ་ལྟར་བྱས་ནན་རྗེས་སུ་དགོས་མཁོ་བྱུང་དུས་ཁྱེད་ཀྱི་དཔྱད་གཞིའི་རྒྱུ་ཆར་ཁོ་ཚོས་བལྟ་ཐུབ།
མདོར་བསྡུས་ནས་བཤད་ན། ཁོ་ཚོས་ག་རེ་ཀློག་བཞིན་པ་དང་“ཕྱི་རོལ་དུ་ཡོད་པའི”རྩོམ་ཡིག་དབར་གྱི་འབྲེལ་བའི་རང་
བཞིན་ལ་ཡིད་ཆེས་བྱེད་ཆོག་མིན་ཤེས་འདོད་པ་དེ་ཡིན།
ལོ་སུམ་བརྒྱའི་སྔོན་དང་ད་ལྟའི་བདེན་དཔང་ལ་ཡིད་ཆེས་བྱེད་པ།
སྔོན་ཆད་ཚན་རིག་གི་ཚོད་ལྟ་བྱེད་སྐབས། ཞིབ་འཇུག་པ་ཚོས་”དཔང་པོ་བྱེད་མཁན་” སྐད་མ་བཏང་སྔོན་ལ་ཚོད་ལྟ་བྱེད་
ཀྱི་ཡོད། སྐད་གྲགས་ཆེ་བའི་ཚན་རིག་པ་རྣམས་ཀྱིས་དེ་ལྟར་ཚོད་ལྟ་བྱས་པ་བརྒྱུད་ནོར་འཕྱུག་མེད་ཅིང་ཁག་ཐེག་བྱེད་
པའི་བདེན་དཔང་གི་སྙན་ཐོ་འདོན་གྱི་ཡོད་དང་། ཞིབ་འཇུག་པ་ཚོས་”དཔང་པོ་བྱེད་མཁན་” ལ་བརྟེན་རྒྱུ་མཚམས་བཞག་
པ་རེད། དེའི་ཚབ་ཏུ་སློབ་སྦྱོང་གི་ཁྱབ་ཁོངས་རེ་རེར་བདེན་དཔང་བསྡུ་རུབ་དང་སྙན་སེང་འབུལ་བའི་ཐབས་ལམ་ཚད་
ལྡན་བཟོས་ནས། དེ་དག་གི་ཁུངས་བཙུན་པོ་ཡིན་པ་ངེས་བརྟན་བཟོས་ཡོད། (འོན་ཀྱང་ཞིབ་འཇུག་པ་ཁ་ཤས་ཀྱིས་ད་དུང་
ཡང་མགོ་སྐོར་གཏོང་གི་ཡོད།) རང་ཉིད་ཀྱི་ཁྱབ་ཁོངས་སུ་ཚད་ལྡན་གྱི་འགྲོ་ལུགས་ལག་བསྟར་བྱེད་པའི་སྐབས། ཀློག་པ་
པོ་ཚོར་ཁྱེད་ཀྱི་ཚིག་ལ་བརྟེན་ནས་བདེན་དཔང་ལ་ཡིད་ཆེས་བྱེད་དགོས་པའི་སྐུལ་མ་གཏོང་བ་དེ་ཡང་། ཁོ་ཚོས་བདེན་
དཔང་རྣམས་ལ་རང་ཉིད་ཀྱིས་བལྟ་མ་དགོས་པ་ཞིག་བྱ་རྒྱུ། ཁྱེད་ལ་རིམ་པ་གཉིས་པའི་རྒྱུ་ཆ་དགོས་པ་ལྟར། བདེན་དཔང་
གི་རིགས་གང་ཞིག་ཁོང་ཚོས་ལུང་འདྲེན་བྱེད་པ་དང༌། ལུང་འདྲེན་ཇི་ལྟར་བྱེད་པ་ཐོ་འགོད་བྱས་ནས་དེ་ལྟར་སྒྲུབ་དགོས།
སྤྱི་ཚོགས་རིག་གནས་ལ་ཞིབ་འཇུག་བྱེད་སྐབས་སྤྱི་ཚོགས་རིག་གནས་པ་ལྟར་སྒྲུབ་དགོས་པ་ལྟ་བུའོ།
ང་ཚོ་ཚང་མ་ཞིབ་འཇུག་སྙན་ཞུ་དང་དཔྱད་ཞིབ་བྱ་ཡུལ་ཀྱི་དུས་རབས་ཤིག་གི་ནང་འཚོ་སྡོད་བྱེད་ཀྱི་ཡོད་པ་དང༌།
དེ་དག་ཀྱང་དོགས་གཞི་ཅན་དང་སྡུག་ཤོས་ནས་བཤད་ན་རྫུན་མ་དེ་འདྲ་རེད། དེ་བས་ངེས་པར་དུ་རང་ཉིད་ཀྱི་ཀློག་པ་པོ་
རྣམས་ཀྱིས་ཁྱེད་ལ་ཡིད་ཆེས་བྱེད་ཆོག་པ་ངེས་གཏན་བཟོ་དགོས་ཀྱི་ཡོད་པས། སུ་ཞིག་གི་དཔྱད་གཞིའི་རྒྱུ་ཆ་བེད་སྤྱོད་
གཏོང་བ་དང་ཇི་ལྟར་གཏོང་བའི་ཐད་བསམ་ཞིབ་ནན་པོ་གཏོང་དགོས།
༩་༤ བདེན་དབང་གི་རིན་ཐང་དབྱེ་ཞིབ།
ཀློག་པ་པོ་རྣམས་ལ་བདེན་དཔང་ཅི་འདྲ་ཞིག་དགོས་པ་ཤེས་རྟོགས་བྱུང་བའི་སྐབས་སུ། ངེས་པར་དུ་དེའི་ཡིད་རྟོན་རང་
བཞིན་ལ་ཚོད་ལྟ་བྱེད་དགོས། དེ་ནི་ལྡང་ངེས་དང་ཚབ་མཚོན་རང་བཞིན་ཅན་ཞིག་རེད་དམ། དེ་ནོར་འཁྲུལ་མེད་པ་དང་
གནད་དུ་འཁེལ་བ་ཞིག་རེད་དམ། ཡང་ན་རྒྱུ་ཆ་ཚད་མ་ཞིག་ནས་བླངས་པ་རེད་དམ་ཅེས་དྲི་བ་གཏོང་དགོས། འདི་དག་
ཚང་མ་ནི་རིག་གཞུང་ཞིབ་འཇུག་ཁོ་ནར་ཡོད་པའི་ཕུལ་བྱུང་གི་ཚད་འཛིན་ས་མིན། ང་ཚོས་ཆེས་སྤྱིར་བཏང་གི་སྐད་ཆ་
བཤད་པའི་ཁྲོད་ནས་དེ་དག་བཀོལ་སྤྱོད་བྱེད་པར་མ་ཟད། ཐ་ན་བྱིས་པ་ཚོའི་མཉམ་དུ་ཡང་དེ་ལྟར་ཁ་བརྡ་བྱེད་པ་ཡིན།
གཤམ་གྱི་རྩོམ་ཡིག་ནང་། “ཕ་མས” “བྱིས་པ་”ནོར་ཡོད་པའི་ཚད་འཛིན་ས་འདི་འདྲ་ཡིན།
བྱིས་པ། ང་ལ་ལུས་རྩལ་གྱི་ལྷམ་གསར་བ་ཞིག་དགོས། 《ཁས་ལེན།) ལྟོས་དང་། འདི་དག་ཆུང་དྲགས་འདུག །བདེན་དཔང་།)
ཕ་མ། ཁྱེད་ཀྱི་རྐང་བ་དེ་ཟླ་གཅིག་གི་ནང་དུ་དེ་འདྲ་ཆེན་པོ་ཞིག་འཚར་མེད་པར་མ་ཟད། བལྟས་ཡོང་ཚེ་ཁྱེད་ལ་གནོད་
ཆེན་པོ་སྐྱེལ་ཀྱི་མེད་པ་འདྲ། (སྐད་ཆ་དེ་བདེན་དཔང་ལ་འབྲེལ་བ་ཡོད་སྲིད། འོན་ཀྱང་ངས་དེ་དང་ལེན་མི་བྱེད། གང་ཡིན་
ཟེར་ན་དེ་ནི་ཡང་དག་པ་ཞིག་མ་རེད། གལ་སྲིད། ཡང་དག་པ་ཞིག་ཡིན་པར་ཆ་བཞག་ནའང་“ཆུང་དྲགས་འདུག་” ཟེར་
བ་ལྡང་ངེས་ཤིག་མ་རེད།
བྱིས་པ། འོན་ཀྱང་དེ་དག་ཧ་ཅང་བཙོག་པོ་ཡིན་པས་སློབ་གྲྭར་འགྲོ་བར་མི་འཚམ། (རྒྱུ་མཚན།)བཙོག་པོ་དང་རྙིང་ཧྲུལ་ལ་སོང་
བའི་ལྷམ་སྒྲོག་འདི་དག་ལ་ལྟོས་དང་། (བདེན་དཔང་།)
ཕ་མ། བཙོག་པ་འཁྲུ་ཆོག་གི་རེད་ལ། ལྷམ་སྒྲོག་རྣམས་བརྗེ་བོ་རྒྱག་ཐུབ་ཀྱི་རེད། ལུས་རྩལ་གྱི་ལྷམ་གསར་བ་ཉོ་བར་རྒྱུ་
མཚན་ལྡང་ངེས་ཤིག་མི་འདུག །(ཁྱེད་རང་དངོས་ཡོད་དང་བདེན་པ་རེད། འོན་ཀྱང་བཙོག་པོ་དང་རྙིང་ཧྲུལ་ལ་སོང་བའི་
ལྷམ་སྒྲོག་འདི་ཙམ་གྱིས་སློབ་གྲྭ་འགྲོ་བར་མི་འཚམ་པར་སྒྲུབ་བྱེད་ཀྱི་བདེན་དཔང་ལྡང་ངེས་མིན།)
བྱིས་པ། འདི་ཚོས་(ལྷམ་) ང་ལ་ན་ཟུག་གཏོང་གི་འདུག །(རྒྱུ་མཚན།) ངའི་རྐང་པ་ཀྱོག་འདུག་པར་ལྟོས་དང་། (བདེན་དཔང་།)
ཕ་མ། སྐར་མ་གཅིག་གི་སྔོན་ལ་ཁྱེད་ཀྱིས་གོམ་པ་ཡག་པོ་སྤོ་བཞིན་འདུག །(བདེན་དཔང་ལ་ཚབ་མཚོན་རང་བཞིན་ཚང་མེད།)
བྱིས་པ། མི་ཚང་མས་ང་ལ་ལུས་རྩལ་གྱི་ལྷམ་གསར་བ་ཞིག་ཉོ་དགོས་པར་འདོད། (རྒྱུ་མཚན།) ཧེ་རེ་ཡིས་དེ་འདྲ་བཤད་སོང༌།
(བདེན་དཔང་།)
ཕ་མ། ཁྱིམ་ཚང་འདིའི་ནང་ཧེ་རེ་ཡི་བསམ་ཚུལ་གལ་ཆེན་པོ་མ་རེད། (ཧེ་རེ་ནས་དེ་ལྟར་ལབ་ཡོད་སྲིད། འོན་ཀྱང་ཁོའི་
བསམ་ཚུལ་ནི་ཚད་མ་མིན།)
ཕ་མས་བྱིས་པར་ཚད་འཛིན་པ་དང་འདྲ་བར་ཀློག་པ་པོས་བདེན་དཔང་གི་སྙན་སེང་ལ་དབྱེ་ཞིབ་གནང་གི་རེད།
ཁོང་ཚོར་དགོས་པའི་བདེན་དཔང་ནི། འཁྲུལ་བ་མེད་པ་དང༌། གནད་དུ་འཁེལ་བ། འདེང་ངེས་ཡོད་པ། ཚབ་མཚོན་ཐུབ་པ་
དང་ཚད་མ་ཡིན་པ་བཅས་ཡིན། (ད་དུང་ཀློག་པ་པོ་རྣམས་ཀྱིས་བདེན་དཔང་ནི། སྐབས་དོན་དང་འབྲེལ་བ་ཡོད་པའི་རེ་བ་
རྒྱག་གི་རེད། ང་ཚོས་དེའི་སྐོར་ས་བཅད་༡༡ ནང་བགྲོ་གླེང་བྱས་ཆོག) བདེན་དཔང་འཚོལ་བསྡུ་བྱེད་པའི་སྐབས་སུ་དེ་
དག་བྱུང་རིམ་གྱི་ནང་དོན་གནད་བསྡུས་ཀྱི་སྟེང་མ་བསྣན་སྔོན་དུ་ཚད་འཛིན་གྱི་ཆ་རྐྱེན་དེ་དག་ཚང་གི་ཡོད་མེད་བལྟ་དགོས་པ་ཡིན།
༩་༤་༡ བདེན་དཔང་འཁྲུལ་བ་མེད་པའི་སྒོ་ནས་སྙན་སེང་ཞུ་དགོས།
གཟབ་ནན་ཅན་གྱི་ཀློག་པ་པོ་རྣམས་ནི་ཐེ་ཚོམ་ཅན་ཡིན་པར་བརྟེན། ཁོ་ཚོས་བདེན་དཔང་ནང་གི་གླེང་རིན་མེད་པའི་ནོར་
འཁྲུལ་ཆུང་ཆུང་ཞིག་འཇུས་ནས་དོན་དག་གཞན་ཚང་མའི་ཐོག་ཡིད་རྟོན་རང་བཞིན་མེད་པའི་རྟགས་མཚན་ཞིག་ཏུ་མཐོང་
གི་རེད། རང་ཉིད་ཀྱི་ཞིབ་འཇུག་གི་སྒྲུབ་བྱེད་བརྟེན་སའི་རྒྱུ་ཆའི་གནས་བསྡུས་རྣམས་ཚོད་ལྟ་ཁང་དང་། རང་ཉིད་ཀྱི་ཁྱབ་
ཁོངས། དཔེ་མཛོད་ཁང༌། ཡང་ན་དྲ་ཐོག་གང་ནས་བསྡུ་རུབ་བྱས་ཀྱང་རྒྱུ་ཆའི་གནས་བསྡུས་དེ་དག་ཆ་ཚང་བ་དང་
གསལ་པོར་ཡིག་ཆར་འགོད་དགོས་པ་དང༌། དེ་ནས་རང་ཉིད་རྩོམ་ཡིག་མ་བྲིས་སྔོན་དང་རྗེས་སུ་བརྟག་དཔྱད་ཞིབ་ཕྲ་
བྱེད་དགོས། ལས་སླ་བོ་རྣམས་དྲང་ཚུགས་ལྡན་པའི་ངང་བསྒྲུབ་རྒྱུ་ནི་ཀློག་པ་པོ་རྣམས་ལ་བརྩི་བཀུར་བྱས་པ་ཡིན་ལ།
ནི་དཀའ་ཁག་ཆེ་བའི་བྱ་བ་ཞིག་ཐག་གཅོད་བྱེད་པའི་སྦྱོང་བརྡར་ཡག་ཤོས་ཀྱང་ཡིན། གལ་སྲིད་ཁྱེད་ཀྱིས་དེ་དོགས་པ་
ཅན་ཡིན་པའི་ངོས་འཛིན་བྱས་པ་ཡིན་ན་མཚམས་རེར་དོགས་གཞི་ཅན་གྱི་བདེན་དཔང་ཀྱང་བཀོལ་སྤྱོད་བྱས་ཆོག །དོན་
དངོས་ཐོག །གལ་སྲིད་རང་གི་འདོད་ཚུལ་ལ་རྒྱབ་སྐྱོར་བྱེད་པའི་བདེན་དཔང་ཞིག་ཏུ་སྣང་མོད། འོན་ཀྱང་དེ་ནི་བློས་འགེལ་
མི་ཆོག་པ་ཞིག་ཡིན་པར་མཐོང་ནས་ཁས་ལེན་མ་བྱས་པ་ཡིན་ན། དེས་རང་ཉིད་ནི་དོགས་ཟོན་ཅན་ཞིག་དང་རང་སྐྱོན་
རང་བརྗོད་བྱེད་མཁན། ཡིད་ཆེས་བྱེད་འོས་པའི་མི་ཞིག་ཡིན་པ་གསལ་པོར་མཚོན་ཐུབ།
༩་༤་༢ འོས་འཚམ་ངང་གནད་ལ་འཁེལ་བ་བྱ་རྒྱུ།
ཀློག་པོ་པོ་ཚོར་དགོས་པ་ནི་ཁྱེད་ཀྱིས་བདེན་དཔང་རྣམས་གནད་ལ་ཁེལ་བའི་སྒོ་ནས་བརྗོད་རྒྱུ་དེ་རེད། སྒྲུབ་བྱེད་ལ་མཐའ་
ལྕགས་ཀྱིས་བསྐོར་ནས་ཁོང་ཚོས་དེའི་དོན་དག་ལ་དབྱེ་ཞིབ་བྱེད་མི་ཐུབ་པའི་གནས་སྐབས་སུ། ཁོ་ཚོས་ཉེན་བརྡའི་ཅོང་
སྒྲ་ཐོས་པ་ལྟར་འགྱུར་སྲིད།
ནགས་དོན་་ལས་ཁུངས་ཀྱིས་མ་དངུལ་མང་པོ་བཏང་ནས་ནགས་ཚལ་མེ་སྐྱོན་འགོག་བཞིན་ཡོད། འོན་ཀྱང་སྔར་ལས་རྒྱ་
ཆེ་ཞིང་གྱོང་གུན་ཆེ་བའི་མེ་སྐྱོན་འབྱུང་སྲིད།
དངུལ་ག་ཚོད་ཅིག་ལ་གྱོང་གུན་ཆེན་པོར་བརྩི་བ་ཡིན་ནམ། འབྱུང་སྲིད་པའི་ཚད་ཇི་ལྟར་འབྱེད་དམ། བརྒྱ་ཆ་སུམ་ཅུའམ་
ཡང་ན་བརྒྱ་ཆའི་བརྒྱད་ཅུ་ཡིན་ནམ། ཅི་ཞིག་ལ་རྒྱ་ཆེན་པོ་དང་གྱོང་གུན་ཆེན་པོར་བརྩི་བ་ཡིན་ནམ། ཐ་སྙད་བེད་སྤྱོད་
གཏོང་སྐབས། ཁ་ཤས་དང༌། མང་ཆེ་བ། མང་པོ། ཕལ་ཆེ་བ། ལན་མང་། ནམ་རྒྱུན། སྤྱིར་བཏང་སོགས་ལ་གཟབ་གཟབ་
བྱེད་དགོས། ཐ་སྙད་དེ་ལྟ་བུས་སྒྲུབ་བྱེད་ཀྱི་རྒྱ་ཁྱོན་ལ་ཚོད་འཛིན་བྱེད། (ས་བཅད་༨་༣ པར་ལྟོས།) ཞིབ་འཇུག་པ་རྣམས་
ཀྱིས་དཀའ་ལས་རྒྱབ་ནས་ནོར་འཕྱུག་མེད་པའི་ཨང་གྲངས་ལྡང་ངེས་ཤིག་འཚོལ་བསྡུ་མ་བྱས་པ་ཡིན་ན་དེ་ཚོས་ད་དུང་
(སྒྲུབ་བྱེད།) བྱབ་ཆུང་ལྟ་བུ་ཞིག་ཏུ་མཐོང་གི་རེད། གང་འདྲ་ཞིག་གནད་དུ་ཁེལ་བར་བརྩི་མིན་ནི་ཞིབ་འཇུག་གི་ཁྱབ་
ཁོངས་ལ་མ་འདྲ་བའི་ཁྱད་པར་ཡོང་གི་ཡོད། དངོས་ལུགས་རིག་པའི་མཁས་པ་ཚོས་ཉེ་བའི་རྡུལ་ཕྲན་གྱི་ཚད་གཞི་ནི་ནཱ་ནོ་
སྐར་ཆའི་(NANOSECOND)(དུས་མཐའི་སྐད་ཅིག་མ་ལྟ་བུ།) དུས་ཡུན་གྱིས་ཚད་འཇལ་བ་ཡིན་པས། ཧེ་བག་གི་ཁྱད་པར་ལ་བཟོད་
སྒོམ་བྱེད་ཚད་ཤིན་ཏུ་ཆུང་། ལོ་རྒྱུས་མཁས་པ་ཞིག་གིས་ཨུ་རུ་སུ་ག་དུས་འཐོར་ཞིག་ཏུ་འགྲོ་མིན་ཚོད་དཔག་བྱེད་སྐབས།
ཟླ་བ་ཁ་ཤས་ཀྱི་ནང་ལ་འཐོར་ཞིག་འགྲོ་བའི་ཚོད་དཔག་བྱས་ཡོད་པ་དང༌། གནའ་བོའི་སྐྱེས་དངོས་རིག་པ་བ་ཞིག་གིས་
ཕལ་ཆེར་སྐྱེ་དངོས་གསར་བ་ཞིག་གི་ལོ་རབས་གཏན་འཁེལ་བྱེད་པར་ཕལ་ཆེར་ལོ་ཁྲི་ཕྲག་འགའ་ཤས་དགོས་ཚུལ་
བརྗོད་པ་ལྟ་བུ་རེད། ཁོ་ཚོའི་ཁྱབ་ཁོངས་ཀྱི་ཚད་གཞི་ལྟར་ན་འདི་གསུམ་པོ་འོས་འཚམ་དང་གནད་ལ་འཁེལ་བ་ཡིན།
(བདེན་དཔང་ཁུངས་ལུང་བཙན་དྲགས་ན་ཧོལ་རྒྱུག་ཅན་གྱི་ལོ་རྒྱུས་མཁས་པ་ཞིག་ནས། ཕྱི་ལོ་༡༩༨༧ ཟླ་༨ ཚེས་༡༨
ཉིན་གྱི་ཕྱི་དྲོའི་ཆུ་ཚོད་༢ དང་སྐར་མ་༡༣ ཐོག་ཨུ་རུ་སུ་དེ་ལྡོག་ཐབས་མེད་པའི་འཐོར་ཞིག་ཏུ་འགྲོ་བའི་ཚད་ལ་སླེབས་
ཡོད་ཅེས་ཚིག་ཐག་བཅད་པ་ལྟ་བུ་རེད།)
༩་༤༌༣ ལྡང་ངེས་དང་ཚབ་མཚོན་རང་བཞིན་ཅན་གྱི་བདེན་དཔང་མཁོ་འདོན་བྱེད་པ།
ལས་དང་པོ་པ་རྣམས་ཀྱིས་བདེན་དཔང་མཁོ་འདོན་བྱེད་རྒྱུ་ཉུང་དྲགས་འགྲོ་བ་ནི་སྤྱིར་བཏང་ལྟ་བུ་རེད། ཁོ་ཚོའི་སེམས་ལ་
ལུང་ཚིག་གཅིག་དང༌། ཨང་གྲངས་གཅིག །མི་གཅིག་གི་ཉམས་མྱོང་བཅས་ལ་བརྟེན་ནས་རང་ཉིད་ཀྱི་ཁས་ལེན་ར་སྤྲོད་
བྱས་ཆོག་སྙམ་གྱི་ཡོད། (འོན་ཀྱང་མཚམས་རེར་བདེན་དཔང་ཆུང་ཙག་ཅིག་གིས་ཀྱང་བདེན་པ་མིན་པ་སྒྲུབ་ཐུབ་ཀྱི་ཡོད།)
ཤེག་སི་ཕི་(རྩོམ་པ་པོ།) ཁོང་བུད་མེད་ལ་མི་དགའ་མཁན་ཞིག་ཡིན་པ་ཐག་གིས་ཆོད། ཧེམ་ལེ་ཌི་དང་མའེ་ཁི་སྤི་ཐི་ཁྲོད་
ཀྱི་བུད་མེད་རྣམས་གདུག་རྩུབ་ཅན་དང་ནུས་མེད་ཡིན་པར་བྲིས་ཡོད།
ཀློག་པ་པོ་རྣམས་ཀྱིས་ཁས་ལེན་དེ་འདྲའི་ཆེན་པོ་ཞིག་དང་ལེན་བྱེད་པར་(བདེན་དཔང་) དེ་བས་མང་པོ་དགོས་ཀྱི་ཡོད།
བདེན་དཔང་མང་པོ་ཞིག་མཁོ་འདོན་བྱས་ཀྱང་ཀློག་པ་པོ་རྣམས་ཀྱིས་སྔར་བཞིན་བདེན་དཔང་དུ་བེད་སྤྱོད་རུང་བ་
མང་པོ་ཞིག་ཡོད་པའི་ཁྲོད་ནས་ཚབ་མཚོན་རང་བཞིན་ཅན་ཡོད་པའི་རེ་བ་རྒྱག་གི་རེད། ཤེག་སི་ཕིའི་ཟློས་གར་ནང་གི་
བུད་མེད་གཅིག་གམ་གཉིས་ཀྱིས་དེའི་ནང་གི་བུད་མེད་ཡོད་ཚད་ཀྱི་ཚབ་མཚོན་མི་ཐུབ་ལ། དེའི་ནང་གི་བུད་མེད་སུས་
ཀྱང་ཤེག་སི་ཕི་ཡིས་བརྩམས་ཆོས་ཀྱིས་བུད་མེད་ཨེ་ལེ་ཛི་སྦེ་ཐྲི་ཟློས་གར་མཚོན་མི་ཐུབ། བདེན་དཔང་ནི་རྒྱུ་ཆའི་གནས་
བསྡུས་འབོར་ཆེན་ཁྲོད་ཀྱི་དཔེ་མཚོན་ཉུང་ཉུང་ཞིག་ཡིན་པའི་སྐབས་སུ་ཀློག་པ་པོ་རྣམས་ཀྱིས་ཧ་ཅང་གཟབ་གཟབ་བྱེད་
ཀྱི་རེད། རྒྱུ་ཆའི་གནས་བསྡུས་དཔེ་མཚོན་ཉུང་ཉུང་དེ་བཀོལ་སྤྱོད་བྱེད་ཐེངས་རེར། རྒྱུ་ཆའི་གནས་བསྡུས་ངེས་པར་དུ་
ཚབ་མཚོན་རང་བཞིན་ཡིན་དགོས་པར་མ་ཟད་ངེས་པར་དུ་ཚབ་མཚོན་རང་བཞིན་ཡིན་པ་གསལ་བཤད་བྱེད་དགོས།
برབདེན་དཔང་ལ་ཚབ་མཚོན་གྱི་རང་བཞིན་མེད་པའི་སྐྱོན་བརྗོད་སླེབས་པ་དེ་ནི་གཏམ་རྒྱུད་ཐུང་ངུ་ཞིག་ལ་རེད།
ལ་ཚབ་མཚོན་རང་བཞིན་ཡོད་སྲིད་ལ་ཚབ་མཚོན་རང་བཞིན་མེད་ཀྱང་སྲིད། གལ་ཏེ་ཁས་ལེན་ནི་དཔེར་མཚོན་གཅིག་
གཉིས་ཙམ་ལ་བརྟེན་དགོས་ན། ཁྱེད་ཀྱིས་བདམས་པ་ནི་ཅི་འདྲའི་ཚབ་མཚོན་རང་བཞིན་ལྡན་པ་ཞིག་ཡིན་རུང་། བདེན་
དཔང་ཚང་མ་སེའུ་འདེམ་པའི་རྣམ་པ་ཞིག་ཏུ་བརྩིས་ནས་ཁས་ལེན་མི་བྱེད་པ་ཡང་སྲིད། (བདེན་དཔང་ཡག་ཤོས་ཁོ་ན་
འདེམས་འདུག་བསམ་ནས) བསྡོམས་རྩིས་ཀྱི་ཚབ་མཚོན་རྒྱུ་ཆའི་གནས་བསྡུས་ལ་སྐུལ་སློང་གི་ནུས་པ་མེད་སར་གཏམ་
རྒྱུད་ཐུང་ངུའི་བདེན་དཔང་ལ་ནུས་པ་ཐོན་སྲིད། སྐུལ་སློང་གི་རང་བཞིན་ཅན་གྱི་དཔེར་མཚོན་གཏམ་རྒྱུད་ཐུང་ངུ་ལ་
དམིགས་བསལ་གྱི་མི་སེམས་འགུག་པའི་ནུས་པ་ཡོད་ཀྱང་ཉེན་ཁ་ཡང་ཡོད། གང་ཡིན་ཟེར་ན་སྒྲུབ་བྱེད་ཀྱི་ནུས་པ་ནི་
བདེན་དཔང་ཁུངས་བཙན་ཁོ་ནར་རག་ལས་ཡོད་པས་སོ།
༩་༤༌༤ རྒྱུ་ཆ་ཚད་མའམ་ཚད་ཐུབ་ཀྱི་ལྗིད་ཁོག་ལ་བསམ་བློ་གཏོང་དགོས།
ཁྱབ་ཁོངས་མི་འདྲ་བ་ལ་བརྟེན་ནས་བདེན་དཔང་ལ་མཚན་ཉིད་འཇོག་སྟངས་དང་གདེང་འཇོག་བྱེད་སྟངས་མི་འདྲ། གལ་
ཏེ་ཁྱེད་ནི་ལས་དང་པོ་པ་ཞིག་ཡིན་ན་རང་གི་ཁྱབ་ཁོངས་སུ་བདེན་དཔང་གི་རིགས་གང་ཞིག་ཀློག་པ་པོས་ངོས་ལེན་བྱེད་
པ་དང་གང་གི་རིགས་ངོས་ལེན་མི་བྱེད་པ་དེཤེས་རྒྱུར་ཁྱེད་ལ་དུས་ཚོད་དགོས་ངེས། ཉམས་མྱོང་དེ་ཐོབ་པར་ཆེ་ན་ཟུག་
ཅན་གྱི་བྱེད་ཐབས་ནི་ཁོ་ཚོས་སྐྱོན་བརྗོད་བྱ་ཡུལ་དུ་འགྱུར་རྒྱུ་དེ་རེད། དེ་ལས་ན་ཟུག་ཉུང་བ་འདོད་ན་སྔོན་ཆད་ཁོ་ཚོའི་
དཔང་རྟགས་ལ་ཡིད་རྟོག་མི་རུང་བར་ཐག་བཅད་ནས་ཕམ་ཁ་འཁུར་མྱོང་བའི་སྒྲུབ་བྱེད་ཀྱི་དཔེར་མཚོན་འཚོལ་ཞིབ་བྱ་
རྒྱུ་དེ་རེད། འཆད་ཁྲིད་དང་སློབ་ཁྲིད་གྲོས་བསྡུར་སྐབས་སློབ་དཔོན་གྱིས་སྐྱོན་བརྗོད་བྱེད་པའི་བརྗོད་གཞི་སྟེ། ཁོང་གི་
བསམ་ཚུལ་ལ་བདེན་དཔང་དེ་ནི་ནུས་མེད་ཅིག་ཡིན་སྐོར་གསུང་བ་རྣམས་ལ་དོ་སྣང་བྱེད་དགོས། གྲུབ་འབྲས་མ་བྱུང་
བའི་སྒྲུབ་བྱེད་ཀྱི་རིགས་ཤེས་པ་ཡིན་ན། གང་འདྲ་ཞིག་ལ་ཡིད་རྟོན་ཆོག་པར་བརྩི་བཞིན་ཡོད་མེད་ཤེས་རྟོགས་ཡོང་བར་
ཕན་པར་བརྟེན་ལམ་ལྷོང་ཅན་ཞིག་སྒྲབ་པ་ལས་ཀྱང་ལེགས།
བདེན་དཔང་སྐྱོ་བོའི་རིགས་གཅིག་ནི་ཀློག་པ་པོའི་ངོས་ནས་རྒྱུ་ཆ་ཚད་ཐུབ་མ་རེད་བསམ་པ་ནས་ཡོང་གི་ཡོད།
དུས་རབས་ཉི་ཤུ་པའི་དུས་འགོར་ཉིའུ་ཡོག་ཏུ་གནས་སྡོད་པ་ཚོས་ས་གནས་དེ་གའི་ཚགས་པར་ཞིག་གི་སྟེང “གལ་སྲིད་
ཁྱེད་ཀྱིས་ཉི་མའི་ནང་དུ་དེ་མཐོང་ན་དེ་ལྟར་རེད”ཅེས་བརྗོད་པའི་ཚིག་དེ་ངོས་ལེན་བྱས་ཡོད། སྤྱིར་བཏང་བཤད་ན། ཀློག་
པ་པོ་རྣམས་ཀྱིས་དཔྱད་གཞིའི་འབྱུང་ཁུངས་ཀྱི་གཟབ་ནན་རང་བཞིན་དང་ཕྱོགས་ལྷུང་མེད་པའི་རང་བཞིན་ལ་གཞིགས་
ནས་ཁོ་ཚོར་ཚད་མར་འཛིན་པ་རེད། དཔེར་ན་མི་མང་ཆེ་བས་ཨ་རིའི་འགོས་ནད་སྟངས་འཛིན་ལས་ཁུངས་ཀྱིས་སྤེལ་
བའི་ནད་དུག་ཁྱབ་བརྡལ་སྐོར་གྱི་རྒྱུ་ཆའི་གནས་བསྡུས་(ཡིག་ཆ།) རྣམས་ནི་ཡིད་བརྟན་བྱས་ཆོག་པའི་བདེན་དཔང་དུ་
ངོས་ལེན་བྱེད་ཀྱི་ཡོད། ཐ་ན་ནོར་འཁྲུལ་འབྱུང་སྲིད་པའི་རང་བཞིན་ལ་གནང་བ་སྤྲོད་ཀྱི་ཡོད། འོན་ཀྱང་ཝི་ཁི་རིག་མཛོད་
ནང་གི་བདེན་དཔང་ནི་སྡེ་ཚན་མང་པོ་ཞིག་གིས་ངོས་ལེན་བྱེད་ཀྱི་མེད། གང་ཡིན་ཟེར་ན་ཝི་ཁི་རིག་མཛོད་ནི་ཚད་ཐུབ་
ཞིག་ལ་མི་བརྩི་བས་རེད། “རྒྱུ་ཆ་ལ་བསམ་བློ་གཏོང་དགོས་” ཞེས་པའི་དོན་ནི། ཐེ་ཚོམ་ཅན་གྱིས་ཚད་མ་མིན་པའི་
བདེན་དཔང་ལ་དགག་པ་རྒྱག་ཚུལ་ཞིག་རེད།
ས་བཅད་བཅུ་པ། ངོས་ལེན་དང་སུན་འབྱིན།
གཞན་ལུགས་ཁས་ལེན་ཚུལ་དང་དེ་ལ་སུན་འབྱིན་ཚུལ།
གཞན་གྱི་ལྟ་ཚུལ་རྣམས་ངོས་ལེན་བྱེད་མ་ཐུབ་པ་ཡིན་ན་སྒྲུབ་བྱེད་ཆ་ཚང་བའམ་ཕུན་སུམ་ཚོགས་པ་ཞིག་ཡོང་གི་མེད།
ས་བཅད་འདིའི་ནང་དྲི་བ་ཁག་ངོས་ལེན་དང་དེ་ལ་སུན་འབྱིན་བྱེད་པ། དགག་རྒྱག་བྱེད་པ། ཀློག་པ་པོས་གླེང་སློང་བྱེད་
སྲིད་པའི་གདམ་ཀ་གཞན་བཅས་གྲ་སྒྲིག་བྱས་ནས་སྒྲུབ་བྱེད་ལ་སྔར་ལས་ལྷག་པའི་ཡིད་ཆེས་སྐྱེ་རུ་འཇུག་ཚུལ་སྐོར་བསྟན་ཡོད།
སྒྲུབ་བྱེད་ཀྱི་སྙིང་བོ་ནི་ཁས་ལེན་གང་ཞིག་ལ་བདེན་དཔང་རྨང་གཞིར་བཞག་པའི་རྒྱུ་མཚན་གྱིས་རྒྱབ་སྐྱོར་བྱེད་རྒྱུ་དེ་རེད།
ཁྱེད་ཀྱིས་རྒྱུ་མཚན་མང་པོ་བེད་སྤྱོད་བཏང་ནས་སྒྲུབ་བྱེད་ཇེ་བརྟན་དུ་གཏོང་བ་དང༌། རྒྱུ་མཚན་རེ་རེ་ལ་ནང་གསེས་རྒྱུ་
མཚན་དང་བདེན་དཔང་གིས་རྒྱབ་སྐྱོར་བྱེད་དགོས། གལ་སྲིད་ཁྱེད་ཀྱིས་ཀློག་པ་པོ་རྣམས་ལ་ཁས་ལེན་ཁོ་ན་དང༌།
མཚན་ཁོ་ན། བདེན་དཔང་ཁོ་ན་མཁོ་སྤྲོད་བྱས་པ་ཡིན་ན། དེ་དག་རང་ཉིད་ལ་ག་ཚོད་བདེན་པ་ལྟར་སྣང་ཡང་། ཁོ་ཚོས་
(ཀློག་པ་པོ།) སྒྲུབ་བྱེད་ནི་སླ་པོ་ཞིག་ཏུ་མཐོང་བ་དང་། སྡུག་ས་ནས་བཤད་ན། ཁྱེད་ནི་ཁོ་ཚོའི་བསམ་ཚུལ་སྣང་མེད་དུ་
གཏོང་མཁན་ཞིག་དང་ངོས་ལེན་མི་བྱེད་མཁན་ཞིག་ཏུ་མཐོང་སྲིད། གྲུབ་འབྲས་ལྡན་པའི་སྒྲུབ་བྱེད་ཅིག་འགོད་འདོད་ན་
ངེས་པར་དུ་བསྒྲུབ་དགོས་པ་ནི་ཁས་ལེན་དང༌། རྒྱུ་མཚན། བདེན་དཔང་རྣམས་བསྡུ་རུབ་ཀྱིས་གཞལ་ཡས་ཁང་བཞེངས་
སྐྲུན་བྱེད་པ་ཙམ་མ་ཡིན་པར། ཁས་ལེན་དེ་ལ་ཀློག་པ་པོ་རྣམས་ཀྱིས་མུ་མཐུད་ནས་གླེང་མོལ་ལམ་མ་རྩ་འཇོག་སའི་ཁོར་
ཡུག་ཅིག་བཞེངས་སྐྲུན་དགོས་པ་དེ་ཡིན། (ས་བཅད་བདུན་པར་གསལ།)
འདི་ལྟར་བྱེད་པར་གླེང་གཞིའི་ནང་རང་ཉིད་ཀྱི་ཁས་ལེན་གཙོ་བོ་ཡིས་ཀློག་པ་པོ་རྣམས་ཀྱི་དོ་ཁུར་བྱེད་པའི་
གནད་དོན་སེལ་ཐབས་བྱེད་ཀྱི་ཡིན་ཚུལ་གསལ་པོར་སྟོན་དགོས་པ་ཡིན། (ང་ཚོའི་ས་བཅད་བཅུ་དྲུག་པའི་ནང་གླེང་གཞིའི་
སྐོར་རྒྱས་པར་གླེང་ཡོད།) དེ་བཞིན་ཁས་ལེན་གྱི་བརྒྱུད་རིམ་ཡོད་ཚད་ནང་དེ་ལྟར་སྒྲུབ་ཐུབ་པ་སྟེ། བརྒྱུད་རིམ་དེའི་ཁྲོད་
ཀློག་པ་པོས་འདོན་སྲིད་པའི་གནད་དོན་ཁག་ལ་ཁྱེད་ཀྱིས་སྔོན་དཔག་བྱེད་པ་ངོས་ལེན་བྱེད་པ། དྲི་བ་ཁག་ལ་སུན་འབྱིན་
བྱེད་པ། དགག་སྒྲུབ་དང་གདམ་ཁ་གཞན་འདོན་པའི་སྒོ་ནས་སྒྲུབ་ཐུབ། རང་ཉིད་ཀྱི་རྩོམ་ཡིག་ཐོག་ལ་འཆར་འགོད་དང་
ཟིན་བྲིས་འགོད་སྐབས། ཀློག་པ་པོ་རྣམས་ཁྱེད་ཀྱི་མདུན་ལ་ཡོང་ནས་དྲི་བ་གཏོང་བ་དང་ཁོང་ཚོའི་བསམ་ཚུལ་བཤད་པ་
དེ་འདྲ་ཡོང་གི་མ་རེད། དེ་བས་ཀློག་པ་པོ་རྣམས་ཀྱི་དྲི་བ་དང་བསམ་ཚུལ་རྣམས་ཡིད་ལ་འཆར་ཐབས་བྱས་ཏེ་བསམ་
ཤེས་བྱེད་དགོས་པ་ཡིན། ཀློག་པ་པོ་དང་ལྷན་དུ་གླེང་མོལ་བྱེད་པ་ཡིད་ལ་འཆར་བར་བྱ་རྒྱུ་ནི། ཁྱེད་ཀྱིས་ཇི་ལྟར་ཀློག་པ་
པོ་དང་ལྷན་དུ་མཉམ་ལས་ཀྱི་འབྲེལ་བ་འཛུགས་པའི་བྱེད་ཐབས་ཤིག་ཀྱང་ཡིན།
ས་བཅད་འདིའི་ནང་དུ་ཀློག་པ་པོ་རྣམས་ཀྱིས་སྒྲུབ་བྱེད་ལ་འདྲི་སྲིད་པའི་དྲི་བ་རིགས་གཉིས་ཀྱི་སྐོར་ཡིད་ལ་
འཆར་ཐབས་དང་དེ་ལ་གླེང་སློང་བྱེད་ཚུལ་བསྟན་ཡོད།
ཁོ་ཚོས་ཁྱེད་ཀྱི་འདོད་ཚུལ་གསལ་པོ་ཡིན་མིན་དང༌། རྒྱུ་མཚན་སྐབས་དོན་ལ་འབྲེལ་བ་ཡོད་མེད། བདེན་དཔང་ལ་
སྤུས་ཚད་ཡོད་མེད་བཅས་ལ་དྲི་བ་བཏང་ནས་ནང་གཤིས་ཀའི་ལུགས་མཐུན་རང་བཞིན་ལ་དོགས་འདྲི་བྱེད་སྲིད།
ཁོ་ཚོས་ཁྱེད་ཀྱི་གདམ་གསེས་ལས་གཞན་པའི་གནད་དོན་སེལ་བྱེད་ཀྱི་ཐབས་ལམ་དང་སྒྲོམ་གཞི་བཟོ་ཐབས་ལ་
བསམ་བློ་གཏོང་བ་དང༌། ཁྱེད་ཀྱིས་སྣང་མེད་དུ་བཞག་པའི་བདེན་དཔང་དང༌། མི་གཞན་པས་བརྗོད་གཞིའི་སྐོར་ལ་
གང་ཞིག་བྲིས་ཡོད་པ་བཅས་དྲི་བ་བཏང་ནས་བྱས་བྱི་རྣམ་པའི་ལུགས་མཐུན་རང་བཞིན་ལ་དོགས་འདྲི་བྱེད་སྲིད།
དྲི་བ་རིགས་གཉིས་པོ་དེ་ལ་སྔོན་དཔག་དང་། ངོས་ལེན། སུན་འབྱིན་བཅས་བྱེད་སྐབས། ཁྱེད་ཀྱིས་ཀློག་པ་པོའི་ཕྱོགས་
ནས་ཡིད་ཆེས་དང་ངོས་ལེན་བྱེད་འོས་པའི་སྒྲུབ་བྱེད་ཅིག་གསར་སྐྲུན་བྱས་པ་ཡིན།
༡༠་༡ ཀློག་པ་པོས་སྒྲུབ་བྱེད་ལ་དོགས་འདྲི་བྱེད་པ་ལྟར་རང་ངོས་ནས་དྲི་བ་གཏོང་རྒྱུ།
ཁྱེད་ཀྱིས་སྒྲུབ་བྱེད་ཀྱི་འཆར་གཞི་གདིང་བ་དང་ཟིན་བྲིས་འགོད་པའི་སྐབས་སུ། ཡོང་སྲིད་པའི་གནས་སྟངས་ཡོད་ཚད་
ལ་རྣམ་འགྱུར་སྟོན་རྒྱུ་ཡིད་ལ་དྲན་ཐབས་བྱས་པ་བསྡད་པ་ཡིན་ན་ཁྱེད་རང་འཁྱགས་རེངས་ལ་སོང་བ་ལྟར་འགག་སྲིད།
དེར་བརྟེན་ཐོག་མར་རང་ཉིད་ཀྱིས་སྒྲུབ་བྱེད་ཀྱི་སྲོག་ཤིང་ངམ་སྙིང་པོར་གྱུར་པའི་ཁས་ལེན་དང་། རྒྱུ་མཚན། བདེན་དཔང་
བཅས་ཀྱི་སྐོར་ལ་སོ་སོས་གང་ཞིག་བརྗོད་འདོད་པའི་ཐོག་བློ་རྩེ་གཏོད་དགོས། རང་ཉིད་ལ་སྲོག་ཤིང་ངམ་སྙིང་པོ་ཡོད་
པའི་སྐབས་སུ་ཀློག་པ་པོ་རྣམས་ཀྱི་ངོས་ནས་དེ་ལ་སུན་འབྱིན་ཅི་ཞིག་བྱེད་མིན་རྣམས་ཡིད་ལ་འཆར་ཐུབ་པ་བྱེད་དགོས།
དེ་ལྟར་བྱས་ན་དཀའ་ངལ་ཧ་ཅང་ཆེན་པོ་ཡོང་སྲིད། གང་ཡིན་ཟེར་ན་ཁྱོད་ཀྱིས་རང་གི་སྒྲུབ་བྱེད་ལ་རྒྱུས་ལོན་བྱས་དྲགས་
པས་དེར་ཡིད་ཆེས་ཆེ་དྲགས་ནས་དེ་ལ་ཁ་གཏད་གཅོག་རྒྱུ་ཡོང་མི་སྲིད་པ་ལྟ་བུ་རེད། གལ་སྲིད་རང་ཉིད་ཀྱི་སྒྲུབ་བྱེད་ཀྱི་
སྙིང་པོ་རྣམས་ཡིད་ཆེས་ཡོད་པའི་གྲོགས་པོ་དང༌། སློབ་དཔོན། ཡང་ན་ལས་གྲོགས་བཅས་དང་ལྷན་དུ་ཐུན་མོང་དུ་སྤྱོད་
ཐུབ་པ་ཡིན་ན་དེ་ལྟར་བྱེད་དགོས། དེ་ལྟར་བྱས་ན་ཀློག་པ་པོ་གཞན་གྱིས་འདྲི་སྲིད་པའི་དྲི་བ་ཁག་དང་། དགག་པ།
གདམ་ཀ་གཞན་པ་བཅས་ངོས་ལེན་བྱེད་པར་ཕན་ཐོགས་ཡོད། གལ་སྲིད་དེ་ལྟར་བསྒྲུབ་མི་ཐུབ་ན་རང་ཉིད་ཀྱི་ཀློག་
མཁན་དངོས་དང་མ་འདྲ་བར་ཁས་ལེན་ཁག་ལ་དྲི་བ་ཧ་ཅང་རྣོན་པོ་གཏོང་བའི་དམིགས་བསལ་ཀྱི་ཐེ་ཚོམ་ཅན་གྱི་ཀློག་པ་
པོ་རྣམས་ཡིད་ལ་འཆར་ཐབས་བྱེད་དགོས།
འདི་ལ་སྦྱོང་བརྡར་བྱེད་ན་ཁྱེད་ཚོས་རིགས་པས་ཁུངས་སྐྱེལ་བྱེད་མཚམས་བཞག་ནས་མཉམ་ལས་དྲི་རྩད་ཡིན་
ཁུལ་བྱེད་པ་སྟེ། དེ་ཡང་དམག་འཁྲུག་ལྟ་བུ་ལས་ལྡོག་སྟེ་དྲོད་ཁོལ་ལྡན་པའི་བགྲོ་གླེང་ཅིག་ཡོང་བ་བྱེད་དགོས། ཁྱེད་ཀྱིས་
མི་གཞན་ཞིག་མཇུག་འབྲས་གཞན་ཞིག་ནས་རང་ཉིད་ལ་ཁེ་ཕན་ཐོབ་པ་དང༌། ཁྱེད་ཀྱིས་ནོར་འཁྲུལ་བཟོས་པ་མཐོང་
འདོད་ཡོད་པའི་གང་ཟག་ཅིག་གི་བསམ་བློའི་ངོས་ནས་རང་ཉིད་ཀྱི་སྒྲུབ་བྱེད་ལ་བལྟ་དགོས།
ཐོག་མར་གནད་དོན་ལ་རྩད་ཞིབ་བྱེད་དགོས། གཤམ་དུ་འཆར་སྒོའི་ཀློག་པ་པོ་ཡིས་འདྲི་སྲིད་བའི་དྲི་བ་དང་དེ་
ལ་སུན་འབྱིན་བྱེད་ཚུལ་ཁ་ཤས་ཡོད།
ཅིའི་ཕྱིར་ཁྱེད་ཀྱིས་དེ་ན་གནད་དོན་ཞིག་ཡོད་པར་འདོད་པ་ཡིན་ནམ། “ཁ་གཏད་གཅོག་པའི་གནད་དོན་དེ་ཡི་༡།
གྱོང་གུན་དང་མཇུག་འབྲས་ནི་དེ་འདྲའི་དོན་སྙིང་ཅན་ཞིག་མིན་པ་འདྲ།”
ཁྱེད་ཀྱིས་གནད་དོན་འདི་ལ་མཚན་ཉིད་འོས་འཚམ་ཞིག་བཞག་ཡོད་དམ། དེ་དངོས་ཡོད་རེད་དམ། འཆར་སྒོ་༢།
རེད། གཅིག་བྱས་ན་གནད་དོན་དེ་ནི་ཁྱེད་ཀྱི་བརྗོད་པའི་གནད་དོན་དེ་མ་ཡིན་པར་གནད་དོན་གཞན་ཞིག་ལ་འབྲེལ་བ་
ཡོད་སྲིད་་ཟེར་བ་ལྟ་བུ་རེད།
དེ་ནས་གནད་དོན་སེལ་ཐབས་ལ་བསམ་བློ་འདི་ལྟར་གཏོང་དགོས།
༣། གནད་དོན་སེལ་སྟངས་དེ་དངོས་ཡོད་ཅན་རེད་དམ་འཆར་སྒོ་ཅན་ཡིན། གནད་དོན་དེས་ཀློག་པ་པོ་རྣམས་ལ་བྱ་
བ་ཞིག་བྱེད་དུ་འཇུག་གམ། ཡང་ན་གོ་བ་ཞིག་ལེན་དུ་འཇུག་གི་འདུག །དེ་གནད་དོན་དང་མཐུན་གྱི་འདུག་གམ། (དངོས་
ཡོད་ཀྱི་གནད་དོན་ལ་དངོས་ཡོད་ཀྱི་སེལ་ཐབས་དགོས་ལ། འཆར་སྒོའི་གནད་དོན་ལ་འཆར་སྒོའི་སེལ་ཐབས་དགོས་པ་
ཡིན།) “ཁྱེད་ཀྱིས་ནོར་འཁྲུལ་ག་རེ་ཡོད་པ་འགྲེལ་བཤད་བརྒྱབ་སོང་མོད། འོན་ཀྱང་ང་ཚོས་དེ་འགྱུར་བ་ཇི་ལྟར་གཏོང་
ཐུབ་པའི་སྐོར་བཤད་མ་སོང་” “ཁྱེད་ཀྱིས་ང་ཚོར་གོ་རྟོགས་ལྡང་ངེས་མེད་ཚུལ་ཤུགས་ཆེན་པོས་བཤད་སོང་མོད། འོན་
ཀྱང་གནད་དོན་དེ་ལ་ལྟ་ཚུལ་གསར་བ་ཞིག་མཁོ་འདོན་བྱས་མ་སོང་།
༤། ཁྱེད་ཀྱིས་སྒྲུབ་བྱེད་བརྗོད་པ་དེ་ཤུགས་དྲགས་ཆེས་སམ། “ངས་དམིགས་བསལ་དང་ཚད་འཛིན་ཡོད་པ་བསམ
བློར་འཁོར་གྱི་འདུག་”
༥ཀ ཁྱེད་ཀྱི་དངོས་ཡོད་ཀྱི་སེལ་ཐབས་ནི་མི་གཞན་པ་ལས་ལེགས་པའི་རྒྱུ་མཚན་གང་ཡིན་ནམ། “ངས་བལྟས་ན་
ཁྱེད་ཀྱིས་བཏོན་པའི་གྲོས་འཆར་གྱི་འགྲོ་གྲོན་མང་དྲགས་པ་དང་གནད་དོན་གསར་པ་འབྱུང་གི་རེད།
༥ཁ། ག་རེ་བྱས་ནས་འཆར་སྒོའི་སེལ་ཐབས་ནི་གཞན་ལས་ལེགས་པ་ཡིན་ནམ། “དེ་ནི་ཐག་གཅོད་ལེགས་པོ་ཟིན་
པའི་ཤེས་ཡོན་གྱི་ནང་འཚམས་པོ་མི་འདུག །”
གལ་སྲིད་རང་ཉིད་ཀྱིས་ལན་འདེབས་དཀའ་བའི་དྲི་བ་ཞིག་དྲན་པ་ཡིན་ན་ལས་གཞི་འགོ་མ་བཙུགས་སྔོན་དུ་དེ་དག་ལ་
ལན་རྙེད་ཀྱི་ཡོད་མེད་ཐག་གཅོད་བྱེད་དགོས། གནད་དོན་འདིའི་ཐད་ལ་ལས་སླ་པོའི་སྤྱོད་ཚུལ་འཛིན་མི་རུང་། རང་ཉིད་ཀྱི་
སྒྲུབ་བྱེད་ཀྱིས་གནད་དོན་ཞིག་སེལ་ཐབས་བྱེད་པའི་དུས་ཚོད་ནི་རང་ཉིད་ཀྱི་སྒྲུབ་བྱེད་དེ་རྙེད་པའི་སྐབས་སུ་ཡིན།
ཁྱེད་ཀྱི་སྒྲུབ་བྱེད་རྣམས་ཚུར་སྣང་ལ་སྐྱོ་བོ་ཡིན་ཀྱང་དོན་དངོས་ཐོག་དེ་འདྲ་མ་ཡིན་པའི་སྐོར་ལ་དོ་སྣང་བྱེད་
དགོས། དཔེར་ན་ཀློག་པ་པོའི་སེམས་ནང་ཁྱེད་ཀྱི་སེལ་ཐབས་ལ་གྱོང་གུན་ཡོད་པར་བསམ་པ་དང་དོན་དངོས་ཐོག་མེད་
པ་ཡིན་ན། དེ་ལ་ངོས་ལེན་དང་སུན་འབྱིན་བྱེད་པའི་སྒོ་ནས་སེམས་ཁྲལ་མེད་པར་བཟོས་ཆོག་པ་དཔེར་ན།
དམིགས་བསལ་དངུལ་ཁང་གི་བྱ་སྤྱོད་ལ་དོ་སྣང་བྱས་པ་བརྒྱུད་ང་ཚོས་དངུལ་རྩའི་ཉམས་ཉེན་བཟོ་བའི་མ་ལག་
རང་བཞིན་གྱི་སྟོབས་ཤུགས་ཇེ་ཆུང་དུ་བཏང་བ་ལྟ་བུར་མངོན། འོན་ཀྱང་དོན་དངོས་ཐོག་ང་ཚོས་གནད་དོན་ལ་
ཞིབ་འཇུག་བྱས་པ་ལས་མངོན་པར་ལྟར་ན་་་་་་ཟེར་བ་ལྟ་བུ།
དེའི་རྗེས་སུ་རྒྱབ་སྐྱོར་ལ་དོགས་འདྲི་བྱེད་དགོས། ཀློག་པ་པོ་ཞིག་གིས་བདེན་དཔང་ལ་འགྲན་སློང་བ་ཡིད་ལ་འཆར་
ཐབས་བྱེད་དགོས། ཀློག་པ་པོ་ཞིག་གིས་དེའི་རང་བཞིན་ལ་དྲི་བ་གཏོང་སྲིད།
༡། “ངས་བདེན་དཔང་གི་རིགས་གཞན་ཞིག་མཐོང་འདོད་ཡོད། དཔེར་ན་ཨང་གྲངས་རྐྱང་བ་མ་མ་གཏོགས་གཏམ་
རྒྱུད་ཡ་མཚན་ཅན་མི་དགོས། མི་སྣའི་དངོས་ཡོད་གཏམ་རྒྱུད་ལས། དོན་མེད་ཀྱི་གྲངས་ཀ་མི་དགོས།” ཟེར་བ་ལྟ་བུ།
གལ་ཏེ་ཁྱེད་ཀྱིས་ཡང་དག་པའི་བདེན་དཔང་རིགས་མཁོ་འདོན་བྱེད་ཀྱི་ཡོད་ན་ཀློག་པ་པོས་སྔར་བཞིན་དེའི་
སྤུས་ཚད་ལ་དོགས་འདྲི་བྱེད་སྲིད་པ་སྟེ།
༢། “དེ་འཁྲུལ་བ་མེད་པ་ཞིག་མ་རེད་” “བསྡོམས་གྲངས་ཏག་ཏག་ཅིག་བྱུང་མ་སོང༌། "
༣། “དེ་གནད་ལ་འཁེལ་ངེས་ཤིག་མ་རེད། “མང་པོ་" ཟེར་བའི་དོན་དག་ག་རེ་རེད།
༤། “དེ་གསར་ཤོས་ཤིག་མ་རེད། ཞིབ་འཇུག་འདི་ལས་གསར་བ་དེ་འདྲ་འདུག །”
༥། “དེ་ལ་ཚབ་མཚོན་རང་བཞིན་མི་འདུག །ཚན་པ་ཚང་མའི་སྐོར་ལ་གནས་བསྡུས་རྒྱུ་ཆ་རག་མི་འདུག །"
༦། “དེ་ཚད་མ་རེད་མི་འདུག །སི་མེ་ཋི་ལགས་གནད་དོན་འདིའི་སྐོར་མཁས་པ་མ་རེད” ཟེར་བ་ལྟ་བུ་རེད།
དགག་པ་ཚ་ཤོས་ནི་ནམ་རྒྱུན་འདི་ལྟ་བུ་ཡིན་པ་སྟེ།
༧། “ཁྱེད་ལ་བདེན་དཔང་མང་བ་དགོས་ཀྱི་འདུག །ལྟ་ཚུལ་འདིའི་ཐོག་གནས་བསྡུས་རིགས་གཅིག་ཙམ་གྱིས་(ལུང་
འདྲེན་དང་། ཨང་གྲངས། གཏམ་རྒྱུད།) ལྡང་ངེས་རེད་མི་འདུག” ཟེར་བ་ལྟ་བུ།
ཞིབ་འཇུག་མི་སྣ་མང་ཆེ་བས་ལས་དོན་བརྟན་པོ་ཞིག་བཟོ་བར་བདེན་དཔང་ཁུངས་བཙན་ཞིག་རྙེད་དཀའ།
ལྷག་པར་དུ་དུས་ཚོད་ངེས་ཅན་གྱི་ནང་སྒྲུབ་དགོས་པའི་རིགས་ལ་ཁག་པོ་ཡིན། འོན་ཀྱང་དགེ་རྒན་རྣམས་ཀྱིས་སློབ་མ་
ཚོར་འཁང་ར་མང་ཤོས་བྱེད་པ་ནི་ཁོ་ཚོའི་ཐོག་མར་རྙེད་པའི་བདེན་དཔང་ནི་རང་ཉིད་ལ་དགོས་པའི་ཡོད་ཚད་དེ་རེད་
བསམ་མཁན་ཚོ་ལ་ཡིན།
ཀློག་པ་པོ་རྣམས་ལ་ཁྱེད་ཚོ་དང་མི་འདྲ་བའི་གནད་དོན་སེལ་པའི་ཐབས་ལམ་ཁག་ཅིག་ཡོད་པའི་སྐབས་སུ། ཁོ་
ཚོ་དམིགས་བསལ་གྱིས་དོགས་འཆར་ཅན་ཏུ་འགྱུར་གྱི་ཡོད། དེ་བས་ཁྱེད་ཀྱི་བདེན་དཔང་ནི་སུན་འབྱིན་རུང་བ་ཞིག་ཡིན་
པའི་ཚོར་བ་སླེབས་དུས་རང་ཉིད་ཀྱི་བདེན་དཔང་ལ་ཞན་ཆ་ཡོད་པ་ཁས་ལེན་གསལ་པོར་བྱེད་དགོས་ལ། དེ་ཡང་རང་ཉིད་
ཀྱིས་སྐད་ཆ་ཤོད་ཐལ་མ་ཤོར་བ་དང་ཀློག་པ་པོས་ཁྱེད་ཀྱི་སྒྲུབ་བྱེད་ལ་དགག་པ་མ་བརྒྱབ་པའི་སྔོན་དེ་ལྟར་སྒྲུབ་དགོས།
མཇུག་མཐར་ཀློག་པ་པོ་ཚོས་ཁྱེད་ཀྱི་རྒྱུ་མཚན་གྱིས་ཁས་ལེན་ལ་རྒྱབ་སྐྱོར་ཇི་ལྟར་བྱེད་པ་དང༌། ཡང་ན་ཁས་
ལེན་རྣམས་ཇི་ལྟར་རྒྱུ་མཚན་གྱི་རྗེས་སུ་འབྲངས་ཚུལ་ཇི་བཞིན་མི་མཐོང་བའི་གནས་སྐབས་ཡོང་ཡོང་སྲིད། ང་ཚོས་ས་
བཅད་བཅུ་གཅིག་ཡོངས་རྫོགས་བེད་སྤྱད་དེ་གནད་དོན་འདིའི་ཐོག་བགྲོ་གླེང་བྱས་ཡོད།
མདོར་ན་སྒྲུབ་བྱེད་བསྡུ་རུབ་བྱེད་དུས་དོགས་ཟོན་ཅན་གྱི་ཀློག་པ་པོ་ཚོ་དང་འདྲ་བར་རང་ཉིད་ཀྱི་ཁས་ལེན་དང་།
རྒྱུ་མཚན། བདེན་དཔང་བཅས་ལ་བརྟག་དཔྱད་དང་ཚོད་ལྟ་བྱེད་དགོས་ལ། ཐ་ན་ཁོ་ཚོས་དོགས་འདྲི་མི་སྲིད་པ་ལས་ཀྱང་
ལྷག་པ་ཞིག་བྱེད་དགོས། མ་མཐར་ཡང་འཆར་སྒོས་བཏོན་པའི་དགག་བྱ་གལ་ཆེ་ཤོས་རྣམས་ཀྱི་སྐོར་ལ་གླེང་སློང་བྱེད་
ཐུབ་པ་ཡིན་ན། ཀློག་པ་པོ་རྣམས་ཀྱིས་དཀའ་སྡུག་ཅན་གྱི་བཙིར་འཁོར་ནང་མ་བཅུག་སྔོན་དུ་རང་ཉིད་ཀྱི་སྒྲུབ་བྱེད་རྣམས་
བཙིར་འཁོར་ནང་བཅུག་ནས་ཐོན་པའི་གྲུབ་འབྲས་ཡིན་པ་སྟོན་དགོས།
༡༠་༢ རང་གི་སྒྲུབ་བྱེད་ལས་གདམ་ཀ་གཞན་གང་ཡོད་པ་ཡིད་ལ་འཆར་ཐབས་བྱ་དགོས།
རང་ཉིད་ཀྱི་སྒྲུབ་བྱེད་རྣམས་ཞན་ཆ་ཅན་ཡིན་པའི་ངོས་ལེན་ཐོབ་པའི་སྐབས། གཞུང་དྲང་གི་ངོས་ནས་གནད་དོན་གླེང་བ་
དང༌། བྱེད་སྟངས་འོས་འཚམ་ཐོག་ཀློག་པོ་རྣམས་ལ་འབྲེལ་ལམ་བཟུང་ན་རང་ཉིད་ལ་ཆེ་མཐོང་སྐྲུན་པ་ཡིན། འོན་ཀྱང་དེ་
ནི་རང་ཉིད་སྲུང་སྐྱོབ་ཀྱི་བྱེད་སྟངས་ཤིག་རེད། གལ་སྲིད་རང་གི་སྒྲུབ་བྱེད་ཀྱི་ནུས་སྟོབས་དང་ཞན་ཆ་རྣམས་ངོས་ལེན་
བྱས་པ་ཙམ་དུ་མ་ཟད་ད་དུང་དེ་ལ་གདམ་ཀ་གཞན་ཡོད་མེད་ཀྱི་བསམ་ཤེས་དང་ཤེས་རྟོགས་བྱེད་ཐབས་ཀྱི་རྣམ་འགྱུར་
སྟོན་ཐུབ་པ་ཡིན་ན་ཁྱེད་ལ་ཆེ་མཐོང་དེ་ལས་མང་བ་ཐོབ་ཀྱི་རེད། དོན་དག་འདི་བསྒྲུབ་དགོས་ན་ངེས་པར་དུ་གཞན་
ལུགས་ཀྱི་གདམ་ཀ་ཡོད་པ་དེ་དག་རང་ཉིད་ཀྱི་སྒྲུབ་བྱེད་ནང་ཁྱེར་ཡོང་ནས་དེ་དག་ལ་ངོས་ལེན་དང་སུན་འབྱིན་བྱེད་དགོས།
གལ་ཏེ་རང་ཉིད་ཀྱི་བརྗོད་གཞི་དང་ཀློག་པ་པོར་ཁྱེད་རང་ཆ་རྒྱུས་ཆེན་པོ་ཡོད་ན་གདམ་ཀ་གཞན་པ་དེ་རང་ཉིད་
ཀྱི་ཡིད་ལ་འཆར་བར་ཚོད་ལྟ་བྱས་ཆོག །འོན་ཀྱང་ནམ་རྒྱུན་གདམ་ཀ་གཞན་པ་རྙེད་པའི་ལམ་ཁ་ཡག་ཤོས་ནི་རྒྱུ་ཆ་ཁག་
ལ་ལྟ་རྒྱུ་དེ་ཡིན། ས་བཅད་དྲུག་པའི་ནང་ཁྱེད་ཀྱིས་ཞིབ་འཇུག་བྱེད་པའི་བརྒྱུད་རིམ་ནང་རྒྱུ་ཆ་དང་ལྷན་དུ་ཧུར་བརྩོན་ཆེན་
པོས་རྒྱུ་ཆར་ཇི་ལྟར་འཇུག་ཚུལ་སྐོར་བརྗོད་ཡོད་པ་ལྟར། དེ་དག་ནི་རྒྱུ་ཆའི་གནས་བསྡུས་བསྡུ་རུབ་ཙམ་གྱི་ཆེད་དུ་མ་
ཡིན་པར་རང་ཉིད་ཀྱི་བསམ་གཞིག་ལ་ངར་ཤུགས་སློང་བའི་ཆེད་དུ་བེད་སྤྱོད་གཏོང་དགོས། རྒྱུ་ཆ་རྣམས་ཀྱིས་གདམ་ཀ་
གཞན་ནམ་གདམ་ཀ་ཅན་གྱི་ལྟ་ཚུལ་བཏོན་ཡོད་པར་བརྟེན་རང་ཉིད་ཀྱིས་སྒྲུབ་བྱེད་བཀོལ་ནས་དེ་དག་ལ་སུན་འབྱིན་བྱས་ཆོག།
ཁྱེད་ཀྱིས་རིམ་པ་གཉིས་པའི་རྒྱུ་ཆ་རྣམས་བརྗོད་གཞི་དང་། དྲི་བ། གནད་དོན་བཅས་ཀྱི་ཐོག་གླེང་མོལ་བྱས་པ་
རྣམས་ཡིག་ཐོག་ལ་བཀོད་པའི་ཟིན་ཐོར་བརྩིས་ཆོག་པ་ཡིན། ཕན་ཚུན་གླེང་མོལ་བྱས་པར་བརྟེན་མཐུན་སྦྱོར་རམ་ཞལ་
འདེབས་རྒྱག་ཐུབ་པ་དེ་ཤེས་དགོས། རྒྱུ་ཆ་ལྟ་ཀློག་བྱེད་སྐབས་ཁོ་ཚོས་ཁྱེད་ཀྱི་ཁས་ལེན་དང་མ་འདྲ་བ་གང་དུ་སྤེལ་ཡོད་
པ་དང༌། འཇུག་སྒོ་མ་འདྲ་བ་ལག་བསྟར་བྱེད་པ། གནད་དོན་གྱི་ཆ་ཤས་གཞན་དག་གང་ལ་བློ་རྩེ་གཏད་ཡོད་མེད་སོགས་
ལ་དོ་སྣང་བྱེད་དགོས། ལྷག་པར་དུ་ཁྱེད་དང་རྒྱུ་ཆའི་ཡོང་ཁུངས་ཀྱིས་དོན་དག་གང་ཞིག་དང་ཅིའི་ཕྱིར་མོས་མཐུན་མེད་
པར་དོ་སྣང་བྱེད་དགོས། ད་དུང་རྒྱུ་ཆ་གཅིག་དང་རྒྱུ་ཆ་གཞན་གཉིས་དབར་དུ་མི་མཐུན་ས་གང་ཡོད་མེད་དོ་སྣང་བྱེད་
དགོས། ཕྱོགས་འགལ་ལྟ་ཚུལ་འདི་དག་གིས་སྒྲུབ་བྱེད་ཁྲོད་གདམ་ཀ་གཞན་གང་ཡོད་ངོས་འཛིན་བྱེད་པར་རོགས་ཕན་
བྱེད་པ་ཡིན། གལ་ཏེ་ཁྱེད་ཀྱིས་དམིགས་བསལ་གྱི་རྒྱུ་ཆ་ཞིག་ཇི་ལྟར་སུན་འབྱིན་དགོས་པ་ཤེས་ཀྱི་ཡོད་ན་སུན་འབྱིན་དེ་
རྣམས་རང་ཉིད་ཀྱི་ཀློག་པ་པོའི་ཆེད་ཟིན་བྲིས་ནས་སྣོན་དགོས།
རང་ཉིད་ཀྱི་རྒྱུ་ཆའི་ཁས་ལེན་ལ་སུན་འབྱིན་བྱས་ཆོག་པར་མ་ཟད་ཁོ་ཚོའི་བདེན་དཔང་ལ་ཡང་སུན་འབྱིན་བྱས་
ཆོག །གལ་ཏེ་རྒྱུ་ཆ་ཡི་བདེན་དཔང་རྣམས་ཡིད་རྟོན་མི་རུང་བ་དང་། སྐབས་དོན་དང་འབྲེལ་བ་མེད་པ་ཤེས་རྟོགས་བྱུང་
སྐབས་དེ་དག་སྟབས་བདེ་བོའི་ངང་སྣང་མེད་དུ་མ་འཇོག །གལ་ཏེ་ཀློག་པ་པོ་རྣམས་ཀྱིས་དེ་དག་གལ་ཆེན་པོར་བརྩི་
བཞིན་ཡོད་ན་དེ་དག་ངོས་ལེན་བྱེད་པ་དང་ཆབས་ཅིག་དེ་ཚོ་བེད་སྤྱོད་མ་བཏང་བའི་རྒྱུ་མཚན་གསལ་བཤད་གནང་དགོས།
མཇུག་མཐར་རྒྱུ་ཆ་ཡིས་ཀློག་པ་པོ་རྣམས་དང་ཁོ་ཚོས་སྟོན་སྲིད་པའི་རྣམ་འགྱུར་ལ་སྔོན་དཔག་བྱེད་པར་
རོགས་ཕན་སྒྲུབ་པ་ཡིན། ནམ་རྒྱུན་ཀློག་པ་པོ་རྣམས་ནི་རྒྱུ་ཆ་ཡི་རྩོམ་པ་པོ་རྣམས་དང་འདྲ་ལ་སྐབས་འགར་ཁོ་ཚོས་རང་
ཉིད་ཀྱང་དེའི་ནང་དུ་ཚུད་སྲིད།
༡༠་༣ གང་ཞིག་ངོས་ལེན་བྱེད་དགོས་མིན་ཐག་གཅོད་པ།
ཀློག་པ་པོ་རྣམས་ལ་ཡོད་སྲིད་པའི་དྲི་བ་ཁག་དང་། གདམ་ཀ་གཞན། དགག་པ་བཅས་ཡིད་ལ་འཆར་ཐུབ་པ་ཡིན་ན། ཁྱེད་
ལ་བུ་མོ་གསེར་སྐྲ་ཅན་གྱི་གནས་བབས་འབྱུང་སྲིད།
ངོས་ལེན་བྱེད་རྒྱུ་མང་དྲགས་སོང་ན་ཀློག་པ་པོ་རང་ཉིད་ཀྱི་ཁས་ལེན་གཙོ་བོ་ནས་སེམས་འཆོལ་དུ་འཇུག་པ་དང་། ངོས་
ལེན་བྱེད་རྒྱུ་ཉུང་དྲགས་པ་ཡིན་ན་ཕལ་ཆེར་ཁོ་ཚོའི་ལྟ་ཚུལ་ལ་སེམས་ཁུར་མི་བྱེད་པ་དང༌། ཡང་ན་ཁོ་ཚོའི་ལྟ་ཚུལ་སྣང་
མེད་ལ་གཏོང་མཁན་ཞིག་ཏུ་མཐོང་སྲིད་པ་རེད། ཁྱེད་ཀྱིས་ངོས་ལེན་ག་ཚོད་ཅིག་བྱས་ན་ཁོ་ཚོའི་སེམས་ནང་“ཏག་ཏག་
རེད་” སྙམ་པའི་ཚོར་བ་དེ་སླེབས་ཐབས་ལ་བསམ་བློ་གཏོང་དགོས།
༡༠་༣་༡ གང་ཞིག་སུན་འབྱིན་བྱེད་རྒྱུ་བདམས་པ།
གདམ་ཀ་གཞན་དང་དགག་སྒྲུབ་རྣམས་ཀྱི་ཐོ་གཞུང་གི་ཁྱབ་ཁོངས་ཇེ་ཆུང་ལ་གཏོང་བར་གཤམ་གྱི་གལ་གནད་ཆེ་ཤོས་
རྣམས་ལ་བསམ་བློ་གཏོང་རྒྱུ།
དགག་ལན་སྤྲད་ཆོག་པའི་ཞན་ཆའི་སྐོར་ལ་ལུགས་མཐུན་སྐྱོན་འདོན་ཞུ་བ།
ཁྱབ་ཁོངས་སུ་གལ་འགངས་ཤིན་ཏུ་ཆེ་བའི་སྒྲུབ་བྱེད་གདམ་ཀ་གཞན་ནམ་གདམ་ང་ཅན་ཡིན་མིན།
ཀློག་པ་པོས་བདེན་པར་འདོད་པའི་བསྡོམས་ཚིག་གཞན་ནམ་གདམ་ང་ཅན་ཡིན་མིན།
ཀློག་པ་པོས་ཤེས་རྟོགས་ཡོད་པའི་བདེན་དཔང་གཞན་ནམ་གདམ་ང་ཅན་ཡིན་མིན།
ཁྱེད་ཀྱིས་གླེང་སློང་བྱས་པའི་ཁ་གཏད་ཀྱི་དཔེ་མཚོན་གལ་ཆེན་བཅས་སོ།།
སྒྲུབ་བྱེད་ཀྱི་གྲུབ་ཆ་གང་རུང་ཞིག་སྐྱར་ཟློས་བྱེད་པའི་གདམ་ཀ་གཞན་ཞིག་བཙལ་དགོས། དཔེར་ན་ཀློག་པ་པོའི་ངོས་
ནས་མཚན་ཉིད་གང་རུང་ཞིག་དམིགས་བསལ་ཅན་ཡིན་བསམ་ཀྱང་དེ་ལྟར་མ་ཡིན་ན། དེ་དག་ངོས་ལེན་བྱེད་པ་དང་
ཆབས་ཅིག་སུན་འབྱིན་པའི་གནས་སྐབས་སུ་རང་ཉིད་ཀྱི་ལྟ་ཚུལ་ལ་རྒྱབ་སྣོན་བྱས་ཆོག་པ་དཔེར་ན།
མི་ཁ་ཤས་ཀྱིས་བཟའ་བཏུང་ཡང་ལང་ཤོར་ལ་འགྲོ་སྲིད་པའི་རྩོད་གླེང་བྱེད། འོན་ཀྱང་སེམས་ནང་འཛིན་དགོས་པ་ཞིག་ལ་
ང་ཚོས་འདིར་དོ་སྣང་བྱེད་པ་ནི། རྒྱུ་རྫས་ཁ་ཤས་ལ་ལང་ཤོར་འགྲོ་བ་དེ་རྒྱུན་ལྡན་ཞིག་ཡིན་པ་ལས། དེ་དག་མིན་་་ཟེར་བ་ལྟ་བུ།
ཀློག་པ་པོ་རྣམས་ཀྱིས་གདམ་ཀ་གཞན་ཞིག་ནི་ཁྱེད་ཀྱི་ཐག་གཅོད་བྱེད་པའི་ཐབས་ཤེས་དང་ཐག་ཉེ་བོ་འདུག་བསམ་བའི་
སྐབས་སུ། དེ་བེད་སྤྱད་ནས་ཐབས་ཤེས་དེའི་དགེ་མཚན་རྣམས་ནན་བརྗོད་བྱེད་པ་འདི་ལྟར་ཡིན་པ་དཔེར་ན།
ཞིབ་འཇུག་མི་སྣ་མང་ཆེ་བ་འདོད་ཚུལ་ནི་སྒྲིག་སྲོལ་དང་རྣམ་པ་གཞན་གྱི་འགྲོ་ལུགས་ཁག་གི་ལམ་སྟོན་གིས། དངོས་
གཞིའི་རྩོམ་ཡིག་འབྲི་དུས་སྐྱོན་རྒྱག་པ་ལས་རྩོམ་འབྲི་བའི་ཆུ་ཚད་ཇེ་མཐོར་གཏོང་རྒྱུ་མིན་པའི་ངོས་འཛིན་བྱེད་ཀྱི་ཡོད།
གང་ལགས་ཤེ་ན་རྩོམ་ཡིག་འབྲི་བ་ནི་“བསམ་བཞིན་མ་ཡིན་པའི་གསར་སྐྲུན་གྱི་དོན་སྙིང་ལྡན་པའི་བྱ་སྤྱོད་ཅིག་ཡིན་པ་
ལས་བསམ་བཞིན་དུ་སྒྲིག་སྲོལ་བརྩི་སྲུང་བྱེད་པའི་བརྒྱུད་རིམ་ཞིག་མིན་པའི་”ངོས་འཛིན་བྱེད་ཀྱི་ཡོད། དེ་ནི་བརྒྱུད་རིམ་
གྱི་ཆ་ཤས་ཁ་ཤས་ལ་མཚོན་ན་ཡང་དག་པ་ཞིག་སྟེ་རྩོམ་པ་པོས་རྩོམ་ཡིག་འབྲི་སྐབས་སྒྲིག་སྲོལ་ཞིག་བསྟེན་ནས་རྩོམ་
འབྲི་བྱ་མི་རུང་། འོན་ཀྱང་རྩོམ་འབྲི་བྱ་རྒྱུ་དེ་འཆར་ཟིན་འགོད་པ་དང་འབྲེལ་བ་ཡོད་པར་མ་ཟད། ད་དུང་འདུ་ཤེས་ཀྱི་
བརྒྱུད་རིམ་མང་པོ་ཞིག་དང་ཡང་འབྲེལ་བ་ཡོད། ང་ཚོས་འདིར་བརྗོད་པ་ནི་སྒྲིག་སྲོལ་གྱི་ལམ་སྟོན་གང་འདྲ་ཞིག་གིས་
རྩོམ་ཡིག་འབྲི་བའི་སྐབས་འདུ་ཤེས་ཀྱི་གནས་སྟངས་ལ་ཕན་ཐོགས་ཡོད་མེད་སྐོར་ཡིན། ཟེར་བ་ལྟ་བུ་རེད།
མཇུག་མཐར་ཞུ་རྒྱུ་ཞིག་ལ་ཐབས་ལམ་གཞན་རྣམས་ངོས་འཛིན་བྱེད་པ་ནི་ཀློག་པ་པོའི་ཡིད་དབང་འགུག་པར་དམིགས་
བསལ་གྱི་ཕན་ནུས་ཐོན་མོད། དེ་དག་ལ་སུན་འབྱིན་པའི་སྐབས་ངོས་ལེན་མེད་པའི་རྣམ་པ་མངོན་གསལ་དོད་པོ་མ་ཡིན་
པའི་སྒོ་ནས་བྱེད་དགོས་པ་ཡིན། ཀློག་པ་པོའི་དགའ་ས་ལ་སྣང་མེད་གཏོང་བ་ནི་དམའ་འབེབ་བྱེད་པ་ལས་ལེགས་པའོ།།
༡༠་༣་༢ སྒྲུབ་བྱེད་ཁྲོད་ཀྱི་སྐྱོན་ཆ་ངོས་ལེན།
གལ་སྲིད་སྒྲུབ་བྱེད་ཁྲོད་སྐྱོན་ཆ་ཞིག་ཡོད་པ་དང་དེ་ལ་བཟོ་བཅོས་དང་གསལ་བཤད་རྒྱག་མི་ཐུབ་པ་ཡིན་ན། རང་ཉིད་ཀྱི་
གནད་དོན་བསྐྱར་གསོའ མ་སྒྲུབ་བྱེད་བསྐྱར་བཟོ་བྱས་ནས་དེ་ལས་གཡོལ་ཐུབ་པ་བྱེད་དགོས། གལ་སྲིད་དེ་ལྟར་བྱེད་མི་
ཐུབ་ན་ཁྱེད་རང་དཀའ་ཚེགས་ཆེ་བའི་ཐག་གཅོད་ཅིག་ལ་འཕྲད་པ་རེད། ཁྱེད་ཀྱི་སེམས་ནང་ཀློག་པ་པོ་རྣམས་ཀྱིས་དེ་ལ་
དོ་སྣང་བྱེད་ཀྱི་མ་རེད་བསམ་ནས་སྣང་མེད་བཏང་ཆོག་མོད་དེ་ནི་དྲང་པོ་མ་རེད། གལ་སྲིད་(ཀློག་པ་པོ།) ཁོ་ཚོས་དོ་སྣང་
བྱུང་བ་ཡིན་ན་ཁོང་ཚོས་ཁྱེད་ཀྱི་འཇོན་ཐང་ལ་དོགས་པ་སྐྱེས་པ་དང༌། གལ་སྲིད་དེ་དག་སྦས་ཐབས་བྱས་པ་རེད་བསམ་
ན་ཁོ་ཚོས་ཁྱེད་ཀྱི་ལྷག་བསམ་ལ་དྲི་བ་གཏོང་གི་རེད། ང་ཚོའི་ལམ་སྟོན་ནི་བྱིས་བློ་ཅན་ཞིག་ཏུ་སྣང་མོད། འོན་ཀྱང་ཕན་
ཐོགས་ཡོད་ངེས་ཡིན། དྲང་མོ་དྲང་བཞག་གིས་གནད་དོན་ངོས་ལེན་དང་དེ་ལ་སུན་འབྱིན་བྱས་ན།
སྒྲུབ་བྱེད་ཡོངས་རྫོགས་སྐྱོན་ཆར་ཁ་གསབ་བྱས་པ་ལས་ལྷག་ཡིན་པ།
སྐྱོན་ཆ་འདི་ཧ་ཅང་ཚབས་ཆེན་ཡིན་མོད། ཞིབ་འཇུག་མང་ཙམ་བྱས་ན་དེ་སེལ་ཐབས་ཤིག་རྙེད་ཐུབ་པ།
སྐྱོན་ཆ་ཡོད་པར་བརྟེན་ཁས་ལེན་ལ་དང་ལེན་གཙང་མ་ཞིག་བྱེད་ཐབས་བྲལ་མོད། འོན་ཀྱང་སྒྲུབ་བྱེད་ཀྱིས་དྲི་བ་ལ་
བརྟག་ཞིབ་བྱེད་པར་ནུས་པ་གལ་ཆེན་འདོན་པར་མ་ཟད། དྲིས་ལན་དེ་བས་ལེགས་པོ་ཞིག་ཀྱང་འདོན་ངེས་པ་བཅས་སོ།།
མཚམས་རེར་ཞི་འཇུག་མི་སྣས་ལམ་ལྷོང་མ་བྱུང་བ་ཞིག་གྲུབ་འབྲས་ལྡན་པ་ཞིག་ཏུ་བསྒྱུར་གྱི་ཡོད་པ་སྟེ། དེ་ཡང་རང་
ཉིད་ཀྱིས་རྒྱབ་སྐྱོར་བྱེད་འདོད་ཡོད་ཀྱང་མི་གཞན་གྱིས་ལུགས་མཐུན་གྱི་ཚོད་དཔག་བྱེད་མི་ཐུབ་ཞིག་ལ་ལེགས་བཅོས
བྱེད་ཀྱི་ཡོད། དེ་ནས་ཁོ་ཚོས་དེ་ལྟར་མིན་པའི་རྒྱུ་མཚན་བརྗོད་ཀྱི་ཡོད་པ་ནི་དཔེར་ན།
ཕར་བལྟས་ཚོད་ལ་ཁྲིམས་རའི་ནང་བཤེར་དཔང་བྱེད་མཁན་ཚོས་གནོད་འཚེ་ཕོག་ཡུལ་གྱི་བུད་མེད་དེའི་སྡུག་བསྔལ་
མྱང་ཚུལ་སྐོར་གྱི་གྱོད་དོན་དོ་སྣང་ཆེན་པོས་ཉན་སྐབས། ཁོང་ཚོ་ཕལ་ཆེ་བས་ནག་ཉེས་འཛུགས་ཡུལ་ལ་ངན་ཁག་དཀྲི་
སྲིད། དེ་ནི་ཁྲིམས་སར་སྐྱེལ་མཁན་གྱི་ཁྲིམས་རྩོད་པའི་ཚད་ལྡན་གྱི་བྱེད་སྟངས་ཤིག་རེད། འོན་ཀྱང་དོན་དངོས་ཐོག་ང་
ཚོས་དེ་གཉིས་དབར་གྱི་ཐུན་མོང་གི་འབྲེལ་བ་རྙེད་མ་སོང་་་ལྟ་བུ།
༡༠་༣་༣ ལན་འདེབས་མི་ཐུབ་པའི་དྲི་བ་རྣམས་ངོས་ལེན་བྱེད་པ།
ལས་དང་པོ་བའི་ཞིབ་འཇུག་པ་རྣམས་ཀྱིས་རང་ཉིད་ཀྱི་དམིགས་ཡུལ་ནི་བརྗོད་གཞི་ཞིག་གི་ཐོག་མཐའ་སྡོམ་རྒྱག་རྒྱུ་དང༌།
དེ་ལ་གཞན་གྱིས་སྒྲུབ་བྱེད་བཀོད་ནས་དགག་པ་རྒྱག་རྒྱུ་མེད་པར་ཚང་མས་བློ་དང་མཐུན་པ་ཞིག་བཟོ་རྒྱུ་རེད་བསམ་གྱི་
ཡོད། འོན་ཀྱང་དེ་ནི་ནོར་འཁྲུལ་ཅིག་རེད། ཉམས་མྱོང་ལྡན་པའི་ཞིབ་འཇུག་མི་སྣ་དང་དགེ་རྒན་ཚང་མས་ཤེས་གསལ་
ལྟར་སུན་འབྱིན་རྩ་བ་ནས་བྱེད་མི་རུང་བའི་སྒྲུབ་བྱེད་གཅིག་ཀྱང་མེད་ལ། བདེན་པ་གཅིག་ཏུ་འདོད་པའི་ལྟ་ཚུལ་ནི་ནམ་
རྒྱུན་མགོ་རྙོག་ཚ་བོ་དང་རྟག་པར་རྩོད་གཞི་ཅན་ཡིན། དོན་དངོས་སུ་ངར་ཤུགས་སློང་བའི་ཞིབ་འཇུག་མང་ཆེ་བ་ནི་ང་
ཚོས་ཤེས་ཟིན་པའི་དྲི་བ་ཞིག་ལ་ལན་འདེབས་རྒྱུ་དེ་མ་ཡིན་པར། ང་ཚོས་འདྲི་རྒྱུ་ཡིད་ལ་མ་དྲན་པའི་དྲི་བ་གསར་བ་ཁག་
ཅིག་ལ་གླེང་སློང་རྒྱུ་དེ་རེད། འཆར་སྒོའི་གནད་དོན་གླེང་སློང་བྱེད་མཁན་ཚོར་མཚོན་ན་འདི་དོན་དངོས་སུ་གྱུར་ཡོད་ལ།
དངོས་ཡོད་དམ་ཉེར་སྤྱོད་ཞིབ་འཇུག་ལ་མཚོན་ནའང་དེ་འདྲ་ཡིན་ཤས་ཆེ།
དྲི་བ་ཚང་མར་ལན་ཡོད་ཚུལ་གྱི་བཅོས་མའི་རྣམ་འགྱུར་སྟོན་པ་ལས། རང་གི་སྒྲུབ་བྱེད་ལ་ཞན་ཆའི་ཚད་བཀག་
ཡོད་པ་དང་། ལྷག་པར་དུ་ཁྱེད་ལ་བཙིར་མཁན་ཚོར་ངོས་ལེན་བྱས་པ་ཡིན་ན། གོ་རྟོགས་ཆེ་བའི་ཀློག་པ་པོ་ཚོས་སྒྲུབ
བྱེད་དང་ཁྱེད་ལ་གདེང་འཇོག་ལེགས་པོ་བྱེད། གུ་ཡངས་བསམ་ཤེས་བྱས་ནས་ཀློག་པ་པོ་རྣམས་ཀྱི་ལྟ་ཚུལ་ལ་ཆེ་མཐོང་
སྤྲད་བར་བརྟེན་ནས། ཁོ་ཚོ་གླེང་མོལ་གྱི་ནང་དུ་གཞུག་ཏུ་འཇུག་པ་དེ་ནི་ཞིབ་འཇུག་པའི་ཚོགས་སྡེ་རྒྱུན་གནས་ཡོང་བར་
ཕན་པའི་རྣམ་འགྱུར་ཞིག་རེད། གལ་སྲིད། ཁྱེད་རང་གིས་ཁོང་ཚོར་དྲི་བ་གསར་པ་དང་དོ་དབྱིངས་ཅན་ལ་བསམ་གཞིག་
བྱེད་དུ་བཅུག་ན་ཁོང་ཚོས་ཧ་ཅང་དགའ་པོ་བྱེད་ཀྱི་རེད། འདི་ནི་གླེང་མོལ་རྒྱུན་འཁྱོངས་བྱེད་པའི་རྒྱུ་མཚན་ཡིན།
༡༠་༤ སུན་འབྱིན་རྣམས་ལ་སྒྲུབ་བྱེད་ཕལ་བའི་སྒྲོམ་གཞིར་འགོད་པ།
གདམ་ཀ་གཞན་ལ་ངོས་ལེན་དང་དགག་སྒྲུབ་ཀྱིས་ཁྱེད་ལ་སུན་འབྱིན་པའི་གོ་སྐབས་ཤིག་སྤྲོད་ཀྱི་ཡོད། འགྲན་རྩོད་ཀྱི་
ཁས་ལེན་ཙམ་མཁོ་སྤྲོད་བྱས་པ་ཡིན་ན་མི་འགྲིག །ཐ་ན་སུན་འབྱིན་ཆུང་ངུ་ཞིག་གིས་ཀྱང་ངོས་ལེན་ལ་ཞན་ཆའི་ཚད་
བཀག་བཟོ་བ་དང་ཁས་མི་ལེན་པའི་རྒྱུ་མཚན་ཞིག་སྟེར་བ་ནི།
མི་ཁ་ཤས་ཀྱིས་བཟའ་བཏུང་ལང་ཤོར་དུ་འགྲོ་སྲིད་པའི་རྩོད་གླེང་བྱེད། (དགག་པ་ངོས་ལེན།) འོན་ཀྱང་ང་ཚོས་འདིར་སེམས་ཁུར་
བྱེད་པ་ནི་རྫས་ཁ་ཤས་ལང་ཤོར་དུ་འགྲོ་བ་རྒྱུན་ལྡན་ཡིན་པ་དེ་རེད། དགག་པ་སྐབས་དོན་དང་འབྲེལ་བ་མེད་པའི་རྒྱུ་མཚན།)
ཐོག་མར་སུན་འབྱིན་བྱས་པ་དེ་ལྡང་ངེས་ཡིན་པར་མཐོང་བ་ལ་ཀློག་པ་པོའི་ངོས་ནས་དེའི་རྨང་གཞི་ངོས་ལེན་བྱེད་དགོས་
ཏེ། དེ་ཧ་ཅང་གསལ་པོ་ཡིན་པའི་ཕྱིར་དང་། ཡང་ན་ཁྱེད་ཀྱིས་སྔོན་ཆད་སྒྲུབ་བྱེད་བཏང་ཚར་བའི་ཕྱིར། དེ་མིན་རྒྱུ་མཚན་
དང་བདེན་དཔང་འཕར་མ་བསྣན་ནས་དེའི་རྨང་གཞི་ལ་འགྲེལ་བཤད་རྒྱག་དགོས།
མི་ཁ་ཤས་ཀྱིས་བཟའ་བཅའ་ལང་ཤོར་དུ་འགྲོ་སྲིད་པའི་རྩོད་གླེང་བྱེད། (དགག་པ་ངོས་ལེན།) འོན་ཀྱང་ང་ཚོས་འདིར་སེམས་ཁུར་
བྱེད་པ་ནི་རྫས་ཁ་ཤས་ལང་ཤོར་དུ་འགྲོ་བ་རྒྱུན་ལྡན་ཡིན་པ་དེ་རེད། (དགག་པ་སྐབས་དོན་དང་འབྲེལ་བ་མེད་པའི་རྒྱུ་མཚན།) མི་ལ་ལས་ཅོག་ལེ་
ཌི་(བྱེ་རིལ་དང་བཏུང་བ་གཉིས་ཀར་འཇུག །) ཐེངས་གཅིག་རོལ་མྱོང་བྱས་རྗེས་མཚམས་འཇོག་མི་ཐུབ། འོན་ཀྱང་ཁོ་
ཚོའི་གྲངས་འབོར་ནི་ཀོ་ཀན་(སྦྲིད་སྨན་དང་མྱོས་བྱེད་ཀྱི་རྫས།) ཐེངས་གཅིག་ལ་རོལ་མྱོང་བྱས་ནས་ལང་ཤོར་ལ་སོང་བ་
དང་བསྡུར་ན་ཧ་ཅང་ཉུང་ཉུང་ཡིན། (རྒྱུ་མཚན་ཕལ་བ།) ཆེའ་རོ་ཝེ་ཌེ (༡༡༩༨) ཐེངས་གཅིག་རོལ་མྱོང་བྱས་ནས་མཇུག་འབྲས་་་
ཡོད་པ་ཤེས་རྟོགས་བྱུང་། (བདེན་དཔང་བརྗོད་པ།)
དོན་སྙིང་ལྡན་པའི་སུན་འབྱིན་ཞིག་བྱེད་པར་ཁྱེད་ལ་སྒྲུབ་བྱེད་ཆ་ཚང་བ་དང་། རྒྱུ་མཚན་སྣ་མང་། བདེན་དཔང་། ད་དུང་།
འཐད་ལྡན་གྱི་རིགས་པ་དགོས་ལ། ཁ་སྣོན་དུ་ངོས་ལེན་དང་དེ་ལ་སུན་འབྱིན་པ་བཅས་དགོས་ཀྱི་ཡོད། (སྐབས་འདིར་
སྒྲུབ་བྱེད་ཀྱི་ལས་ཀའི་འཆར་གཞི་བཟོ་བའི་ཁྱབ་ཁོངས་སུ་ངོས་ལེན་བྱེད་ཚུལ་དང་སུན་འབྱིན་བྱེད་ཚུལ་བསྣན་པ་ཡིན།
ས་བཅད་བཅུ་གཉིས་པའི་ནང་དུ་ང་ཚོས་ཁྱེད་ཀྱི་རགས་ཟིན་དང་པོའི་འཆར་གཞིའི་ནང་དུ་དེ་དག་གོ་གནས་གང་འདྲ་ཞིག་
ཏུ་འཇོག་དགོས་མིན་སྐོར་གྲོས་བསྡུར་བྱ་རྒྱུ་ཡིན།) ཡང་བསྐྱར་ཞུ་རྒྱུ་ཞིག་ལ། ཁྱེད་ཀྱིས་གདམ་ཀ་གཞན་པར་སུན་འབྱིན་
པའི་སྐབས་སུ་བུ་མོ་གསེར་སྐྲ་ཅན་གྱི་གནས་བབས་ལྟར་གདམ་ག་ཞིག་ལ་འཕྲད་པ་ཡིན་ན། མང་དྲགས་ན་མི་རུང་ལ་
ཉུང་དྲགས་ཀྱང་མི་རུང་། ཉམས་མྱོང་གཅིག་པོས་ཁྱེད་ལ་དེ་ཇི་ལྟར་ལྗིད་ཚད་མགྱོགས་ཚུལ་སྟོན་གྱི་རེད། དེ་བས་ཆེད་
ལས་མཁས་པ་ཚོས་ཇི་ལྟར་སྒྲུབ་པ་ལ་དོ་སྣང་སྤྲོད་རྒྱུ་དང་དེ་བཞིན་དུ་བྱེད་དགོས་པ་ཡིན།
༡༠་༥ ངོས་ལེན་དང་སུན་འབྱིན་གྱི་ཐ་སྙད།
རྩོམ་པ་པོ་ལ་ལས་གདམ་ཀ་གཞན་རྣམས་ངོས་ལེན་བྱེད་མི་ཐུབ། རྒྱུ་མཚན་ནི་ཁོང་ཚོས་བསམ་བློའི་ནང་གང་ཡང་འཁོར་
གྱི་མེད། ས་བཅད་འདིའི་ཐབས་ཇུས་ཁག་གིས་དཀའ་ངལ་དེ་སེལ་བར་རོགས་རམ་བྱེད་ངེས་ཡིན། ཁ་ཤས་ཀྱིས་ལྟ་ཚུལ་
གཞན་ངོས་ལེན་བྱེད་རྒྱུ་སེམས་སུ་དྲན་གྱི་ཡོད། འོན་ཀྱང་དེ་ལྟར་བྱས་པ་ཡིན་ན་རང་ཉིད་ཀྱི་སྒྲུབ་བྱེད་ཉམས་དམས་སུ་
བཏང་མི་ཡོང་ངམ་སྙམ་པའི་སེམས་ཁྲལ་བྱེད་ཀྱི་ཡོད། དོན་དངོས་སུ་ཀློག་པ་པོ་མང་ཆེ་བས་འདི་ལྟར་ངོས་ལེན་བྱས་ན་
རྩོམ་པ་པོའི་ཆེ་མཐོང་ཡར་རྒྱས་སུ་གཏོང་བར་འདོད། གཞན་ཡང་རྩོམ་པ་པོ་རྣམས་ཀྱིས་གདམ་ཀ་གཞན་ངོས་ལེན་དང་
དགག་པ་སུན་འབྱིན་བྱེད་རྒྱུར་གཡོལ་ཐབས་བྱེད་ཀྱི་ཡོད། གང་ཡིན་ཟེར་ན་ཁོང་ཚོས་འདི་དག་ཤོག་ངོས་དང་རྩིས་འཁོར་
གྱི་འཆར་ངོས་སུ་ཇི་ལྟར་འབྲི་རྩོམ་བྱེད་དགོས་པ་ཤེས་ཀྱི་མེད་པས་རེད། ཚན་པ་འདིའི་ནང་ཁྱེད་ཀྱིས་ཇི་ལྟར་བྱེད་དགོས་པ་བསྟན་ཡོད།
ཁྱེད་ཀྱིས་དགག་པ་ཞིག་དང་གདམ་ཀ་གཞན་ཞིག་ལ་ངོས་ལེན་བྱེད་འདོད་པའི་སྐབས་སུ། དེ་དག་ལ་ཆ་འཇོག་
ག་ཚོད་ཅིག་བྱེད་མིན་ཐག་གཅོད་བྱེད་དགོས། གདམ་ག་ཁག་ཅིག་ཡོད་པ་ནི། དགག་པ་ཞིག་ཡོད་ན་དེ་གླེང་ཙམ་བྱེད་པ་
དང་དེའི་རྩིས་མེད་གཏོང་ཐད་བགྲོ་གླེང་རིང་པོ་བྱེད་རྒྱུ་མེད། ང་ཚོས་ལམ་སྟོན་ནམ་གོ་རིམ་རགས་ཙམ་འདི་ལྟར་སྒྲིག་ཡོད་
པ་སྟེ། ངོས་ལེན་མི་བྱེད་པ་ནས་གུས་བརྩི་ཅན་བར་དུ་བསྒྲིགས་ཡོད། (ཤད་གུག་དང་གསེག་ཤད་གཉིས་ཀྱིས་གདང་ང་གཞན་བསྟན་ཡོད།)
༡༠་༥་༡ དགག་པ་དང་གདམ་ཀ་ཅན་ངོས་ལེན་བྱེད་པ།
དགག་པ་དང་གདམ་ཀ་ཅན་ལ་ངོས་ལེན་བྱས་མིན་ནི་ཁྱེད་ཀྱི་སྐད་ཆ་ནས་ཐོན་པ་དང་། དེ་ལ་བརྟེན་ནས་ཁྱེད་ཀྱིས་དེ་ལ་
ལྗིད་ཁོག་ག་ཚོད་ཅིག་སྤྲད་ཡོད་མེད་ཀྱང་ཤེས་ཐུབ། གཤམ་དུ་གདམ་ཀ་ཁག་ཅིག་ཡོད།
༡། དགག་པ་དང་གདམ་ཀ་གཞན་གནད་ཆུང་བཟོ་བར་ཚིག་མགོར་ཐ་སྙད་འདི་དག་སྦྱར་ཆོག་པ་ནི། དེ་ལྟ་ནའང་། དེ་ཡིན་
མིན་ལ་མ་ལྟོས་པར། དེ་ལྟར་ཡང་། ཟེར་བ་ལྟ་བུའོ།།
གྲོས་ཚོགས་འོག་མས་བརྗོད་པ་ལྟར་ན་ཁྲལ་ཆག་ཡང་གཏོང་རྒྱུ་ཡིན་ཟེར། [དེ་ལྟ་ནའང /ཡིན་མིན་མ་ལྟོས་པར/ དེ་ལྟར་
ཡང་] (ངོས་ལེན།) གྲོས་འཆར་བཏོན་པའི་སྔོན་རྩིས་གསར་ཤོས་ནང་བརྡ་ལན་འདི་འདྲ་ཞིག་བཏང་འདུག །(སུན་འབྱིན།)
ང་ན་(མི་མཐུན་པ་སྡུད་པའི་ཚིག་ཕྲད་) ཡིན་ན་ཡང་/ཆབས་ཅིག/དེ་འདྲ་ཡིན་ན་ཡང་/ ཚིག་འདི་འདྲ་སྤྱད་ཀྱང་ཆོག །
ཧོང་ཀོང་ལ་དཔལ་འབྱོར་གྱི་དཀའ་ངལ་འཕྲད་བཞིན་ཡོད། ངོས་ལེན།) [ཡིན་ན་ཡང་། ཆབས་ཅིག །དེ་འདྲ་ཡིན་ན་ཡང་] ལྷོ་
ཤར་ཨེ་ཤེ་ཡ་མུ་མཐུད་སྟོབས་ཤུགས་ཅན་དུ་གནས་ཡོད། (སུན་འབྱིན།)
༢། ཚིག་འདི་དག་བེད་སྤྱད་ནས་ངོས་ལེན་ཤུགས་ཀྱིས་བསྟན་ཆོག་པ་སྟེ། འདྲ་བ་/སྣང་བ་/སྲིད་པ་/ཆོག་པ་/ སོགས་
དང་། བྱ་བའི་རྒྱན་ཚིག །འཐད་ལྡན་གྱི་རང་བཞིན་ཅན། དག་སྐྱེལ་ཐུབ་པའི། རྒྱུ་མཚན་ལྡན་པའི། ཧང་སངས་དགོས་
པའི། ཐ་ན་ངེས་པར་དུ་ཡང་བེད་སྤྱོད་བཏང་ཆོག །
སྲིད་འཛིན་ལིན་ཁེན་གྱི་ཕྱག་བྲིས་ནང་དོན་ནི་ཁོང་གི་ཡིད་ཐང་ཆད་པ་ལྟར་(སྣང་། འདྲ) ངོས་ལེན།) འོན་ཀྱང་ཁོང་ལ་བརྟག་
ཞིབ་དང་དོ་སྣང་གནང་མཁན་ཚོས་་་་(སུན་འབྱིན།)
གྲོས་འཆར་འདི་ལ་དགེ་མཚན་ཁ་ཤས་ཡོད་(འཐད་ལྡན་གྱི་རང་བཞིན་ཅན།) རེད། (འོས་ལེན།) འོན་ཀྱང་ང་ཚོས་་(སུན་འབྱིན།)
༣། དགག་པ་དང་གདམ་ཀ་གཞན་པ་ཞིག་གི་མིང་མ་བརྗོད་པའི་རྒྱུ་ཆ་ཞིག་ལ་བརྟེན་ནས་བྱུང་ཚུལ་བརྗོད་ཆོག་པ་དང་དེ་
ལ་ལྗིད་ཁོག་ཅུང་ཟད་སྤྲད་ཆོག །
ཁྲལ་ཀྱི་སྐོར་དེ་ལྟར་བསམ་/བཤད་/ ཚོད་དཔག་/ ཁས་ལེན་/རྩོད་གླེང་/བྱེད་རྒྱུ] ལས་སླ་བོ་ཡིན། (ངོས་ལེན།) འོན་ཀྱང་དེ་
ལ་[གཞན་ཞིག/གདམ་ཀ་གཞན།སྲིད་པ] [གསལ་བཤད་/རྩོད་གླེང་གི་རིམ་པ་/ རྒྱུ་མཚན་གསལ་བཤད་/འབྱུང་སྲིད་པ](སུན་འབྱིན།)
བདེན་དཔང་ཁ་ཤས་ཀྱིས་[བརྡ་བསྟན་པ་/མཚོན་པ་/ ཁ་ཤས་ལ་དེ་ལྟར་བསམ་] [སྲིད་པ་/ཐུབ་པ་/ཆོག་པ་/བྱེད་པ] ང་
ཚོས་ངེས་པར་དུ་་་(ངོས་ལེན།) འོན་ཀྱང་་་(སུན་འབྱིན།)
༤། དགག་པ་དང་གདམ་ཀ་གཞན་རྣམས་སྤྱིར་བཏང་གི་བགྲོ་གླེང་གནང་མཁན་ལ་སྦྱར་ནས། ལྗིད་ཁོག་དེ་བས་མང་བ་སྤྲད་ཆོག །
དེས་ན་[ཁ་ཤས/མང་པོ་/ ཉུང་ཤས་ཤིག་གིས] [བཤད། བསམ། རྩོད། ཁག་དཀྲི། དགག་པ་བྱེད] [སྲིད། ཡོང་སྲིད།
ཐུབ། བྱེད] ཁུའི་སྦ་ནི་དེ་འདྲ་ཞིག་མ་རེད་(ངོས་ལེན།) འོན་ཀྱང་དོན་དངོས་སུ་་་(སུན་འབྱིན།)
ཡིན་ན་ཡང་། [ཞིབ་འཇུག་པ་ཁ་ཤས། དག་ཐེར་དཔྱད་ཞིབ་པ། མཁས་པ་རྣམས་ཀྱིས] བགྲོ་གླེང་བྱས་པ་ལྟར་ན།(ངོས་ལེན།)
ང་ཚོས་དོ་སྣང་བྱེད་དགོས་པ་ཞིག་ལ། གལ་ཏེ་ཁྱེད་ཀྱིས་མོས་མཐུན་མི་བྱེད་པའི་སྐྱེ་བོ་དེ་དག་ལ་དམའ་འབེབས་བྱེད་རྒྱུ་
སྔ་དྲགས་ན་རང་ཉིད་ཀྱི་སྒྲུབ་བྱེད་དེ་ཉམས་དམས་སུ་བཏང་ཡོང་གི་རེད།
བྱིས་བློ་ཅན་ནམ་མཁས་སྙན་མི་ཤེས་པའི་ཞིབ་འཇུག་པ་ཁ་ཤས་ཀྱིས་བསམ་ཚུལ་འདི་ལྟར་གསུང་ཡོད་་་་
སྐབས་འགར་དོ་འཁུར་མི་བྱེད་པའི་ལོ་རྒྱུས་སྨྲ་བ་ག་གེ་མོ་ཞིག་ནས་བསམ་ཚུལ་འདི་ལྟར་གསུང་ཡོད་་
སྐྱོན་བརྗོད་རྣམས་སུན་འབྱིན་སློག་རྒྱུར་ཆེད་དུ་འཇོག་པ་དང་ཁོ་ཚོའི་ལས་ཀ་ལ་ཐད་ཀར་སྐྱོན་བརྗོད་བྱེད་པ་ལས་མི་སྒེར་ལ་མ་བྱེད།
༥། རང་ཚིག་བེད་སྤྱད་ནས་དགག་པ་བྱེད་པའམ་གདམ་ཀ་གཞན་བསྟན་ཆོག་པ་སྟེ། རང་ཚིག་ང་དང་ང་ཚོ། ཡང་ན་ཚིག་
དང་ཚིག་འགྲོས་དཔེར་ན་ཞུགས་འཐུས་པ་དང༌། གནང་བ་ཐོབ་པ། ངེས་བརྟན་བཟོ་བ་སོགས་ཀྱིས་ཁུངས་ཐུབ་རང་བཞིན་སྟོན་ཐུབ་པ་ཡིན།
ངས་ཤེས་རྟོགས/ཤེས་པ/ངོས་ཟིན་པ] ལྟར་ན་གུ་ཡངས་(ཆབ་སྲིད་ཚོགས་པའི་)ཚོགས་མི་རྣམས་ཀྱིས་ཡིད་ཆེས་བྱེད་
པ་ནི་(ངོས་ལེན།) འོན་ཀྱང་།(སུན་འབྱིན།)
གློག་རྡུལ་ཐ་མ་ནི་སྲོལ་རྒྱུན་ཐ་མག་ལས་འབྲས་ནད་སློང་བར་ཤུགས་རྐྱེན་ཆུང་བ་དེ་ནི་[བདེན་པ/འབྱུང་སྲིད་པ/ཡིན་
སྲིད་པ] རེད། (ངོས་ལེན།) གང་ལྟར་ཡང་(སུན་འབྱིན།)
དེ་ནི་[ངེས་པར་དུ་/ཡིན་དགོས་/ཐུབ་པ་ཡིན།] [ཁས་བླངས་པ/ངོས་ལེན་པ/དོ་སྣང་བྱེད་པ/བཀའ་འཁྲོལ་བ] བདེན་
དཔང་ཡག་པོ་མེད་ན་ག་རེ་སྟོན་གྱི་རེད་ཟེར་ན་(ངོས་ལེན།) གང་ལྟར་ཡང་། (སུན་འབྱིན།)
ང་ཚོས་[འབྱུང་བ་/ཐུབ་པ་/ནུས་པ་/ཆོག་པ་/སྲིད་པ་/བཤད།] [རྩོད་གླེང་བྱས་/ཁས་ལེན་བྱས་/བསམ་གཞིག་བྱས་]
སྨན་གྱི་ཁབ་རྩེ་བརྗེས་པ་ལྟ་བུའི་སྤྱི་པའི་འཕྲོད་བསྟེན་ལས་འཆར་ལ་སྐུལ་མ་གཏོང་གི་ཡོད། (ངོས་ལེན།) འོན་ཀྱང་ཤུགས་རྐྱེན་
འདི་དག་ལས་བརྒལ་བར་བྱེད་པ་ལ་་་(སུན་འབྱིན།)
༡༠་༥་༢ དགག་པ་དང་གདམ་ཀ་གཞན་སུན་འབྱིན་པ།
བསམ་ཚུལ་མི་མཐུན་པ་སྟོན་པའི་ཐ་སྙད་དང་ཚིག་འགྲོས་སྟེ། དཔེར་ན། འོན་ཀྱང་། གང་ལྟར་ཡང་། ཕྱོགས་གཞན་ནས་
བཤད་ན་སོགས་བཀོལ་ནས་སུན་འབྱིན་གྱི་འགོ་རྩོམ་དགོས་པ་ཡིན། གལ་སྲིད་ཀློག་པ་པོ་རྣམས་ཀྱིས་སུན་འབྱིན་གྱི་
རྨང་གཞི་ཤེས་ཀྱི་མེད་པ་ཡིན་ན་ཉུང་མཐར་ཡང་རྒྱུ་མཚན་གཅིག་དང༌། ཡང་ན་སྒྲུབ་བྱེད་ཕལ་བ་ཆ་ཚང་ཞིག་གིས་རྒྱབ་སྐྱོར་དགོས་ཀྱི་ཡོད།
ཐབས་མཁས་པོའི་རིམ་པ་ནས་ཁ་སངས་པོའི་གོ་རིམ་ལྟར་སུན་འབྱིན་བྱས་ཆོག །
༡། རྒྱུ་ཆ་མི་གསལ་བར་བློ་ཕམ་མ་བྱས་ན་ཆོག །འོན་ཀྱང་ཁྱེད་ཀྱིས་གོ་བ་རྦད་དེ་མ་ལོན་ན་དེ་ལྟར་མིན།
འོན་ཀྱང་སྐུ་ཞབས་ག་གེ་མོ་ཡིས་དེ་ལྟར་ཁས་ལེན་བྱེད་ཐུབ་པ། [ཇི་ལྟར་ཡིན་པ་ངས་ཧ་གོ་མ་སོང་/དེ་གང་འདྲ་ཡིན་པ་
ཤེས་དཀའ་/དེ་ང་ལ་གསལ་པོར་བྱུང་མ་སོང་](སུན་འབྱིན།)
༢། ཡང་ན་ཐག་གཅོད་བྱས་མེད་པའི་གནད་དོན་ཁ་ཤས་ལ་ཁྱེད་ཀྱིས་མཉམ་འཇོག་བྱས་ཆོག་སྟེ།
འོན་ཀྱང་འདིར་ད་དུང་རྩོད་གླེང་གཞན་དག་འདུག །ཡིན་ན་ཡང་ད་དུང་གནད་དོན་གཅིག་ལྷག་ཡོད་པ་ནི། (སུན་འབྱིན།)
༣། ཁས་ལེན་བྱས་ཟིན་པའི་གནས་སྟངས་ཤིག་ལ་སྐབས་དོན་དང་འབྲེལ་བ་མེད་པ་དང་ཡིད་རྟོན་པ་དེ་འདྲ་ལ། དེ་ལས་
ཀྱང་ནུས་ལྡན་གྱི་སྒོ་ནས་སུན་འབྱིན་བྱེད་ཆོག་པ་སྟེ།
དེ་ནི་རྣམ་དཔྱོད་ལྡན་པ་ལྟར་སྣང་མོད། ངོས་ལེན) དེ་ནི་དངོས་ཡོད་ཀྱི་གནད་དོན་ལ [སྣང་མེད/འབྲེལ་བ་མེད་པ/བསྲན་མི་
ཐུབ་པ] བྱས་འདུག །(སུན་འབྱིན།)
འོན་ཀྱང་[བདེན་དཔང་/རྒྱུ་མཚན་] ནི་[ཡིད་བརྟན་མི་རུང་བ་/གཡོ་འགུལ་ཅན་/སྲབ་པོ] (སུན་འབྱིན།)
འོན་ཀྱང་སྒྲུབ་བྱེད་ནི་[ཁུངས་ལྡན་མིན་པ་/སྲ་བརྟན་མེད་པ་/འཁྲུལ་བ་/ལྟར་སྣང་།] (སུན་འབྱིན།)
རེད་འོན་ཀྱང་སྒྲུབ་བྱེད་ཀྱི་དོན་དག་གཙོ་བོ་ལ་[སྣང་མེད་གཏོང་བ་/མཐོང་ཆུང་གཏོང་བ་/འབེན་ལ་མ་འཕོག་པ།]
འདུག །(སུན་འབྱིན།)
ངེས་པར་དུ་རང་ཉིད་ཀྱི་སུན་འབྱིན་དེ་ཁ་སངས་པོ་གང་འདྲ་ཞིག་དགོས་མིན་ཐག་གཅོད་བྱེད་དགོས། གདམ་ཀ་གཞན་གྱི་
སྐྱོན་ཆ་མངོན་གསལ་དོད་པོ་ཡིན་ན་དེ་ཐེར་འདོན་བྱེད་དགོས། འོན་ཀྱང་ཁོའི་རྩོམ་ཡིག་ལ་བློ་རྩེ་གཅིག་ཏུ་གཞོལ་བ་ལས་
གང་ཟག་ལ་མ་བྱེད།
༤། ཁྱེད་ནས་ཞིབ་འཇུག་པ་གཞན་ཞིག་གིས་གནད་དོན་གང་རུང་ཞིག་ལ་བསམ་གཞིག་ཞིབ་ཕྲ་བྱས་མི་འདུག་བསམ་
དུས། ནམ་རྒྱུན་གུས་ཞབས་ལྡན་པའི་སྒོ་ནས་དེ་ལྟར་བརྗོད་དགོས་ལ་གཤམ་དུ་འབྱུང་སྲིད་པ་ཁག་ཅིག་ནི།
སི་མེ་ཐི་ལགས་ཀྱི་བདེན་དཔང་ནི་གལ་ཆེན་པོ་རེད། (ངོས་ལེན།) འོན་ཀྱང༌། ང་ཚོས་ངེས་པར་དུ་ཐོབ་རུང་བའི་བདེན་དཔང་
ཚང་མར་བལྟ་དགོས། (སུན་འབྱིན།)
དེས་གནད་དོན་ཁ་ཤས་ལ་འགྲེལ་བརྗོད་བྱེད། (ངོས་ཕེན།) འོན་ཀྱང་། དེ་ནི་ཧ་ཅང་རྙོག་འཛིང་ཆེ་བར་བརྟེན་གསལ་བཤད་སྣ་
གཅིག་གིས་མི་ཡོང་། (སུན་འབྱིན།)
རྩ་དོན་འདི་གནས་ཚུལ་མང་པོ་ཞིག་གི་ནང་ཡོད། ངོས་ལེན།)འོན་ཀྱང་། ཚང་མའི་ནང་དུ་མེད། (སུན་འབྱིན།)
མྱུར་ཐབས། སྔོན་དཔག་ཐུབ་པའི་འགལ་བ་གསུམ།
འདི་ན་མ་མཐར་ཡང་ཀློག་པ་པོ་རྣམས་ཀྱིས་བསམ་བློ་གཏོང་སྲིད་པའི་གདམ་ཀ་གཞན་གྱི་རིགས་གསུམ་ཡོད།
༡། ཁས་ལེན་པའི་དོན་དག་དེ་ལ་རྒྱུ་རྐྱེན་འཕར་མ་འགའ་ཡོད་པ།
གལ་སྲིད་ཁས་ལེན་ནི་རྒྱུ་རྐྱེན་དང་མཇུག་འབྲས་ཀྱི་སྐོར་ཡིན་ན་མཇུག་འབྲས་ནི་རྒྱུ་རྐྱེན་ཁེར་རྐྱང་གཅིག་གིས་བཟོས་པ་
དང་། རྒྱུ་རྐྱེན་ལ་མཇུག་འབྲས་ཁེར་རྐྱང་གཅིག་མིན་པ་ཡིད་ལ་དྲན་དགོས། གལ་ཏེ་ཁྱེད་ཀྱིས་རྒྱུ་རྐྱེན་ཀ་པ་ལ་བརྟེན་ནས་
མཇུག་འབྲས་ཁ་པ་བྱུང་བར་ཁས་ལེན་བྱས་ན་ཀློག་པ་པོ་རྣམས་ཀྱིས་རྒྱུ་རྐྱེན་གཞན་པ་གང་ཡོད་ལ་བསམ་བློ་གཏོང་
སྲིད། “ཡུ་རོབ་གླིང་གི་སྦྲང་མའི་ཚོགས་རྩ་མེད་དུ་འགྲོ་སྲིད། གང་ཡིན་ཟེར་ན་འབུ་གསོད་སྨན་རྫས་མང་པོ་བེད་སྤྱོད་
གཏོང་གི་ཡོད་པས་སོ་་” ཟེར་ན། ཤེས་ཡོན་ལྡན་པའི་ཀློག་པ་པོ་ཞིག་གིས་ད་དུང་ཡིན་སྲིད་པའི་རྒྱུ་རྐྱེན་གྱི་གཞན་དག་
ཡང་བརྩི་ཐུབ་པ་ནི། དཔེར་ན་རྩི་ཤིང་དང་དུད་འགྲོའི་རང་བྱུང་གནས་ཡུལ། ནད་རིམས། གཞི་རྒྱུ་བསྒྱུར་བའི་ལོ་
ཏོག །གཞན་རྟེན་སྲིན་འབུ་བཅས་ཀྱང་ཚུད་ཀྱི་རེད། དེ་བས་རྒྱུ་རྐྱེན་མང་པོའི་ཁྲོད་ནས་གཅིག་རྩལ་དུ་འདོན་གྱི་ཡོད་ན་
གཞན་རྣམས་ཀྱང་ཡོད་པར་ངོས་ལེན་བྱེད་དགོས། གལ་སྲིད་ཀློག་པ་པོ་རྣམས་ཀྱིས་རྒྱུ་རྐྱེན་གཞན་ལ་དོ་སྣང་མང་བ་བྱེད་
དགོས་པར་འདུག་བསམ་ན་དེ་ལྟར་སྒྲུབ་དགོས། ལྟ་ཚུལ་དེ་ལ་ངོས་ལེན་བྱེད་པ་མ་ཟད་ཅིའི་ཕྱིར་དེ་ནན་བཤད་མ་བྱས་
པའི་རྒྱུ་མཚན་ལ་འགྲེལ་བརྗོད་གནང་དགོས།
ལྡོག་ཕྱོགས་ཀྱི་དཔེར་མཚོན་སྐོར་ལ་ག་རེ་བྱེད་དགོས་སམ།།
བདེན་དཔང་ཅི་འདྲའི་ཕུན་སུམ་ཚོགས་པོ་ཡོད་རུང༌། ཀློག་པ་པོ་རྣམས་ཀྱིས་སྒྲུབ་བྱེད་ཉམས་ཞན་དུ་གཏོང་ཐུབ་པའི་
དམིགས་བསལ་བ་དང་ལྡོག་ཕྱོགས་ཀྱི་དཔེ་མཚོན་བསམ་བློར་འཁོར་སྲིད། དེར་བརྟེན་ཐོག་མ་ནས་དེ་ཚོའི་སྐོར་ལ་
བསམ་བློ་གཏོང་དགོས། དེ་དག་ཁྲོད་ནས་འཐད་པའི་རིགས་དང་ལྷག་པར་དུ་དེ་ཚོ་མངོན་གསལ་ཅན་ཡིན་ན་དེ་ཚོ་ངོས་
ལེན་བྱས་རྗེས། ཀློག་པ་པོ་རྣམས་ཀྱི་བསམ་པ་ལྟར་གྱི་སྐྱོན་ཆ་དེ་འདྲ་མེད་པའི་རྒྱུ་མཚན་འགྲེལ་བརྗོད་གནང་དགོས།
ལྷག་པར་དུ་འགྱུར་ལྡོག་ཧ་ཅང་ཆེ་བའི་སྣང་ཚུལ་སྐོར། དཔེར་ན་གནམ་གཤིས་འགྱུར་བའི་ཚ་གྲང་ལྟ་བུའི་སྐོར་བརྗོད་
སྐབས་དམིགས་བསལ་གྱིས་གཟབ་གཟབ་བྱེད་དགོས། དེ་ནི་ཚུལ་མཐུན་གྱི་ཁྱབ་ཁོངས་སུ་ཡོད་ན་ཡང་བསྡོམས་རྩིས་
རིག་པ་མི་ཤེས་པའི་ཀློག་པ་པོ་རྣམས་ཀྱིས་རྒྱུན་ལྡན་མིན་པའི་གནད་དོན་ཞིག་གི་ཐོག་དོ་སྣང་བྱེད་པ། དཔེར་ན་( ཨ་རིའི་
མངའ་སྡེ།) ཧྥི་ལོ་ར་ཌི་ནང་ཕྱི་ཟླ་བདུན་པའི་ཚེས་བཞིའི་ཉིན་གྲང་མོ་ཡིན་པས་གོ་ལའི་ཚ་དྲོད་འཕར་གྱི་མེད་པའི་ཁུངས་
སྐྱེལ་བྱེད་མི་ཐུབ་ལ། ཨིན་ཡུལ་དུ་ནམ་རྒྱུན་ལས་དྲོད་ཆེ་བའི་ཡི་ཤུའི་འཁྲུངས་སྐར་དུས་ཆེན་གྱི་ཉིན་མོ་གཅིག་གིས་གོ་
ལའི་ཚ་དྲོད་འཕར་བ་ཁུངས་སྐྱེལ་བྱེད་པར་འདོད་པ་ལྟ་བུ་རེད།
༣། ངས་དོན་དག་ཀ་པར་མཚན་ཉིད་འཇོག་སྟངས་ཁྱེད་དང་མི་འདྲ། ངའི་འདོད་ཚུལ་བཤད་ན་དོན་དག་ཀ་པའི་གོ་དོན་ནི།
ཀློག་པ་པོ་རྣམས་ཀྱིས་ཁྱེད་ཀྱི་འདོད་ཚུལ་ངོས་ལེན་བྱེད་པར་ངེས་པར་དུ་མཚན་ཉིད་(ངེས་ཚིག་) རྣམས་ངོས་ལེན་བྱེད་
དགོས་པ་ཡིན། གང་ཡིན་ཟེར་ན་མཚན་ཉིད་རྣམས་ནི་འཐད་ལྡན་གྱི་རིགས་པས་སྒྲུབ་རྒྱུར་ཧ་ཅང་གལ་ཆེན་པོར་གྱུར་
ཡོད། (ས་བཅད་རྗེས་མར་གཟིགས།) གལ་སྲིད་ཁྱེད་ཀྱིས་ཐ་མ་ཁའི་དུ་དུག་(རྡོ་ཐའི་དུས་རྫས།) སྐོར་ཞིབ་འཇུག་བྱེད་ཀྱི་
ཡོད་པ་དཔེར་བླངས་ནས་བཤད་ན། ཀློག་པ་པོ་རྣམས་ཀྱིས་ཐ་སྙད་དེ་དག་གིས་དོན་དག་ག་རེ་བཤད་ཀྱི་ཡོད་མེད་ངེས་
པར་དུ་ཤེས་དགོས་པ་ཡིན། དེའི་དོན་དག་ནི་སྲེད་པ་ཤུགས་ཆེན་པོ་ཁོ་ན་རེད་དམ། སྲེད་པ་དེ་མི་ཁ་ཤས་ཀྱིས་འགོག་མི་
ཐུབ་པ་ཞིག་ཡིན་ནམ། ཡང་ན་སྲེད་པ་དེ་མི་སུ་གཅིག་གིས་ཀྱང་འགོག་མི་ཐུབ་པ་ཞིག་ཡིན་ནམ། ཚིག་མཛོད་ཁག་གི་ནང་
ཚིག་གྲུབ་ཁ་ཤས་ཅན་གྱི་མཚན་ཉིད་(ངེས་ཚད།) དང་། ཡང་ན་གསོ་བ་རིག་པའི་ནང་ལ་མཚོན་ན་ཐ་སྙད་ཅིག་གི་མཚན་
ཉིད་ལ་ཤོག་ངོས་ཁ་ཤས་ཡོད་པ་དེ་འདྲ་ཡང་ཡོད། འོན་ཀྱང་རྒྱུ་ཆ་ཡིས་གང་ཞིག་བཤད་ཡོད་མེད་ལ་མ་བལྟོས་པར། ཀློག་
པ་པོ་རྣམས་ཀྱིས་རང་ཉིད་ཀྱི་ལྟ་ཚུལ་དང་མཐུན་པར་ཐ་སྙད་ལ་བསྐྱར་དུ་མཚན་ཉིད་འཇོག་པ་ཡོང་གི་ཡོད། ཐ་མག་བཟོ་
མཁན་རྣམས་ཀྱིས་དུས་ཡུན་རིང་པོའི་ནང་ཐ་མག་ལང་ཤོར་མི་འགྲོ་བའི་རྒྱུ་མཚན་ནི། མི་ཁ་ཤས་ཀྱིས་ཐ་མག་གཅོད་ཐུབ་
པ་དེ་བགྲང་གི་ཡོད། ཁོ་ཚོར་སྐྱོན་བརྗོད་བྱེད་མཁན་ཚོས་ཐ་མག་ལང་ཤོར་ལ་འགྲོ་བའི་རྒྱུ་མཚན་དུ་མི་མང་པོ་ཞིག་ནས་ཐ་
མག་གཅོད་མི་ཐུབ་པ་བགྲང་གི་ཡོད།
སྒྲུབ་བྱེད་རྣམས་ཚིག་གི་སྦྱོར་བར་འགོད་སྐབས། དེས་གནད་དོན་སེལ་ཐབས་ལ་རྒྱབ་སྐྱོར་དང་འབྲེལ་བ་ཡོད་
པ་ཞིག་འགྲེལ་བརྗོད་བྱེད་དགོས། ཚིག་མཛོད་ནང་གི་མཚན་ཉིད་རྣམས་ལ་དབང་ཚད་ཆ་ཚང་ཡོད་པ་ཞིག་ཏུ་བརྩི་མི་
རུང་། (ཚིག་གྲུབ་ཀྱི་འགོ་འཛུགས་དུས། ཝེབ་སི་ཊེར་ཚིག་མཛོད་གཞིར་བཟུང་ན་ལངཤོར་གྱི་དོན་དག་འདི་འདྲ་ཟེར་བ་ལྟ་
བུ་གཏན་ནས་བཀོལ་མི་རུང་།) ཤེས་དགོས་པ་ཞིག་ལ་གདམ་ཀ་གཞན་གྱི་མཚན་ཉིད་ལ་ངོས་ལེན་བྱེད་དགོས་པ་ཡོང་
སྲིད། གལ་སྲིད་ཁྱེད་ཀྱིས་ཐུན་མོང་གི་གོ་དོན་ལྡན་པའི་ཆེད་ལས་ཀྱི་ཐ་སྙད་བེད་སྤྱོད་གཏོང་གི་ཡོད་ན་(དཔེར་ན་སྤྱི་
ཚོགས་ཀྱི་གྲལ་རིམ་མམ་རིག་པའི་གཞུང་ལུགས་ལྟ་བུ།) ཐུན་མོང་གི་གོ་དོན་འདི་ངོས་ལེན་བྱེད་དགོས་པར་མ་ཟད། ཆེད་
ལས་ཀྱི་ཐ་སྙད་འདི་བེད་སྤྱད་པའི་རྒྱུ་མཚན་ཡང་འགྲེལ་བཤད་རྒྱག་དགོས། དེ་ལས་ལྡོག་སྟེ་རིགས་གཅིག་མཁས་ཅན་གྱི་
ཀློག་པ་པོས་རེ་སྒུག་བྱས་པ་ལྟར་ཁྱེད་ཀྱིས་ཆེད་ལས་ཀྱི་ཐ་སྙད་ཅིག་བེད་སྤྱོད་མ་བྱས་པའི་གནས་སྐབས་སུ། བེད་སྤྱོད་
བྱས་མེད་པ་དེ་ངོས་ལེན་བྱེད་དགོས་པར་མ་ཟད། ཁྱེད་ཀྱིས་གོ་དོན་གཞན་ཞིག་བདམས་པའི་རྒྱུ་མཚན་ལ་འགྲེལ་བཤད་རྒྱག་དགོས་སོ།།
ས་བཅད་བཅུ་གཅིག་པ། སྒྲུབ་བྱེད་ལ་ཁྱབ་པ་ཡོད་པར་སྒྲུབ་པ།
ཁྱབ་པ་ཡོད་པར་བསྒྲུབ་པའི་རིག་པ་ནི། རྒྱུ་མཚན་དང་ཁས་ལེན་དབར་འབྲེལ་བ་འཛུགས་པའི་ཡོངས་ཁྱབ་ཀྱི་རྣམ་གཞག་
ཅིག་ཡིན། ས་བཅད་འདིར་ཁྱབ་ཡོད་བསྒྲུབ་པ་དེ་དག་དུས་ནམ་ཞིག་དང༌། ཇི་ལྟར་བེད་སྤྱོད་གཏོང་དགོས་པའི་སྐོར་
འགྲེལ་བརྗོད་བྱས་ཡོད། སྤྱིར་བཏང་བཤད་ན། ཀློག་པ་པོ་རྣམས་ཀྱིས་སྒྲུབ་བྱེད་རྣམས་ལ་གོ་བ་ལེན་མ་ཐུབ་པའམ་ཡང་ན་
རྒྱུ་མཚན་ལ་ཀློག་པ་པོ་རྣམས་ཀྱིས་འགྲན་སློང་གི་རེད་བསམ་པའི་གནས་སྐབས་ཁོ་ནར་སྒྲུབ་བྱེད་ལ་ཁྱབ་པ་ཡོད་པར་
བསྒྲུབ་དགོས་པ་ཡིན། ཁྱེད་ཀྱིས་ཁྱབ་ཁོངས་གཅིག་ཡིན་པའི་ཆེད་ལས་མཁས་པ་ཚོའི་ཆེད་དུ་རྩོམ་ཡིག་འབྲི་བའི་སྐབས་
སུ། སྒྲུབ་བྱེད་མཐའ་དག་ལ་ཁྱབ་པ་ཡོད་པར་དངོས་སུ་བསྒྲུབ་མི་དགོས་པར་བཞག་ཆོག །གང་ཡིན་ཟེར་ན་ཀློག་པ་པོ་
རྣམས་ཀྱིས་སྔོན་ཚུད་ནས་དེ་དག་ཤེས་པའམ་དེ་དག་ཡོད་ཤག་གནང་བས་སོ།།
གཤམ་གྱི་སྒྲུབ་བྱེད་འདི་ལ་ལྟོས་དང་།
ཨུ་རུ་སུ་རྒྱལ་ཕྲན་མཉམ་འབྲེལ་རྒྱལ་ཁབ་ཀྱི་འཚོ་བའི་ཚད་གཞི་དམའ་རུ་འགྲོ་བཞིན་ཡོད། (ཁས་ལེན།) གང་ཡིན་
ཟེར་ན་མི་འབོར་སྐྱེ་ཚད་ནི་སྟོང་ཆའི་༡༣་༢ ཡིན་པ་ནས། སྐྱེས་པ་རྣམས་ཀྱི་ཚེ་ཚད་(འཚོ་ཡུན།) ཆ་སྙོམས་ལོ་
༦༣ཙམ་ཡིན། (རྒྱུ་མཚན།)
མི་ཞིག་གིས་སུན་འབྱིན་འདི་ལྟར་བྱེད།
ཁྱེད་ཀྱིས་ཨུ་རུ་སུའི་མི་འབོར་སྐྱེ་ཚད་དང་ཚེ་ཚད་ལ་བཟུང་བའི་ལྟ་ཚུལ་འགྲིག་པ་རེད། འོན་ཀྱང་ཁྱེད་ཀྱི་ཁས་
ལེན་ལྟར་དེ་འཚོ་བའི་ཚད་གཞི་དམའ་རུ་འགྲོ་བར་འབྲེལ་བ་ཇི་ལྟར་ཡོད་པ་མཐོང་གི་མི་འདུག །འབྲེལ་བ་ག་རེ་འདུག་གམ་ཟེར་ན།
ཁས་ལེན་འཛིན་མཁན་གྱི་གང་ཟག་དེས་འདི་ལ་སུན་འབྱིན་ཇི་ལྟར་བྱེད་དམ། དེ་ལས་ཀྱང་གལ་ཆེ་བ་ཞིག་ནི། གལ་ཏེ་
སྒྲུབ་བྱེད་འདི་ཡིག་ཐོག་ལ་ཡོད་པ་ཡིན་ན་ཁོ་མོས་དྲི་བ་དེ་མ་བཏང་སྔོན་ནས་དེ་ལ་ལན་འདེབས་དགོས་ཚུལ་ཇི་ལྟར་ཤེས་
སམ། དྲི་བ་འདི་འདྲ་ཡོད་པར་བརྟེན་ཁས་ལེན་གྱི་ཆེས་རྙོག་འཛིང་ཆེ་བའི་གྲུབ་ཆ་ལྔ་པ་དེ་གླེང་དགོས་པར་གྱུར་ཡོད། དེ་
ནི་སྒྲུབ་བྱེད་ལ་ཁྱབ་པ་ཡོད་པར་བསྒྲུབ་པ་དེ་རེད། ཁྱབ་པ་ཡོད་པར་སྒྲུབ་པ་དེ་ནི་རྒྱུ་མཚན་དང་ཁས་ལེན་དབར་འབྲེལ་བ་
འཛུགས་པའི་རྩ་བའི་རྣམ་གཞག་ཅིག་ཡིན། ཁྱབ་པ་ཡོད་པར་སྒྲུབ་རྒྱུ་ནི་གལ་ཆེན་པོ་ཡིན། གང་ཡིན་ཟེར་ན་ཀློག་པ་པོ་
རྣམས་ཀྱིས་རྒྱུ་མཚན་གང་རུང་ཞིག་ཁུངས་ཐུབ་རང་བཞིན་ཡིན་པ་ཙམ་དུ་མ་ཟད། སྐབས་དོན་ལ་འབྲེལ་བ་ཡོད་མེད་
དོགས་འདྲི་བྱེད་སྲིད་པས་རེད།
ས་བཅད་འདིའི་ནང་། ང་ཚོས་ཁྱབ་པ་ཡོད་པར་སྒྲུབ་པའི་བྱེད་ལས་གང་ཡིན་པ་དང༌། དེ་དག་ལ་ཚོད་ལྟ་ཇི་ལྟར་
བྱེད་ཚུལ། ག་དུས་བརྗོད་དགོས་པ་དང་ག་དུས་བརྗོད་མི་དགོས་པའི་སྐོར་གསལ་བཤད་བྱ་རྒྱུ་ཡིན། གཞི་རྩའི་རྩ་དོན་འདི་
ལྟ་སྟེ། གལ་ཏེ་ཁྱོད་ཀྱི་ཀློག་པ་པོ་རྣམས་ཀྱིས་རྒྱུ་མཚན་བགྲང་བར་གོ་བ་ལེན་མི་ཐུབ་པའམ་ཡང་ན་ཁྱོད་ཀྱི་རྒྱུ་མཚན་ལ་
འགྲན་སློང་ཡོད་པ་སྔོན་དཔག་བྱེད་ཐུབ་ན་གནས་སྐབས་སུ་གཞི་ནས་ཁྱོད་ཀྱི་ཁྱབ་པ་ཡོད་པར་སྒྲུབ་དགོས་པ་ཡིན།
ང་ཚོས་འགོ་བརྩམས་པའི་དུས་སུ་གཟབ་གཟབ་བྱེད་དགོས་པ་ཞིག་ནི། མི་ཚང་མར་ཁྱབ་པ་ཡོད་པར་སྒྲུབ་པའི་
རྣམ་གཞག་དེ་ཤེས་རྟོགས་ཡོང་བར་དཀའ་ངལ་འཕྲད་ཀྱི་ཡོད་པ་དང་། ང་ཚོ་རང་ཉིད་ཀྱང་མཚམས་རེར་དེ་ཚོའི་ཁྲོད་དུ་
ཚུད་ཡོད། དེར་བརྟེན་ས་བཅད་འདི་མཇུག་རྫོགས་སྐབས་ཁྱེད་ལ་སྔར་བཞིན་དྲི་བ་ཡོད་ན་ཁྱེད་རང་ཁེར་རྐྱང་མིན།
༡༡་༡ རྒྱུན་སྲོལ་རིགས་པའི་ཁྲོད་ཀྱི་ཁྱབ་པ་ཡོད་པར་སྒྲུབ་པ།
ཁྱབ་པ་ཡོད་པར་སྒྲུབ་ཚུལ་ནི་ཁོང་དུ་ཆུད་རྒྱུ་དཀའ་ཁག་ཅན་ཞིག་ཡིན། མི་རྣམས་ཀྱིས་དཔེ་བཞག་ནས་རང་ཉིད་ཀྱི་རྒྱུ་
མཚན་ཁུངས་སྐྱེལ་བའི་སྐབས་སུ། ང་ཚོས་ལས་སླ་བོའི་སྒོ་ནས་ཤེས་རྟོགས་བྱེད་ཐུབ་ཀྱི་ཡོད། གང་ཡིན་ཟེར་ན་ཁྱབ་པ་
ཡོད་པར་སྒྲུབ་པ་ནི་ང་ཚོས་ཡོངས་གྲགས་སུ་ཤེས་པའི་གཏམ་དཔེ་ཡིན་པས་རེད།
དཔེར་ན་མི་ཞིག་གིས་འདི་ལྟར་བཤད་ན།
ངའི་གོ་ཐོས་ལ་ཨ་རིའི་དབུས་ཞིབ་དཔྱོད་ལས་ཁུངས་(FBI) ནས་གྲོང་སྡེའི་སྤྱི་ཁྱབ་པའི་ལས་བྱེད་པར་འདྲི་རྩད་བྱེད་
བཞིན་འདུག་ཟེར། (རྒྱུ་མཚན།) ཁོ་རང་(སྤྱི་ཁྱབ་པ།) ཁྲམ་པའམ་ཚུལ་མིན་གྱི་དོན་དག་ཞིག་གི་ནང་ཚུད་ཡོད་ངེས་ཡིན། 《ཁས་ལེན།)
མི་གཞན་ཞིག་གིས་འདི་ལྟར་དགག་པ་རྒྱག་སྲིད། ཁྱེད་རང་བདེན་པ་རེད། དབུས་ཞིབ་དཔྱོད་ལས་ཁུངས་ཀྱིས་ཁོའི་ལས་
བྱེད་པར་འདྲི་རྩད་བྱེད་བཞིན་འདུག །འོན་ཀྱང་དེ་ནི་ཁོ་རང་ཁྲམ་པ་ཡིན་པའི་རྒྱུ་མཚན་དུ་འགྲོ་བ་རེད་དམ། དེ་དུས་རྒྱུ་
མཚན་ལ་འགྲེལ་བཤད་རྒྱབ་ནས་མཐའ་སྡོམ་རྒྱག་པར། གང་ཟག་དང་པོ་དེས་འཐད་ལྡན་གྱི་རིགས་པ་ཞིག་གིས་སྒྲུབ་
སྲིད་པ་ནི། གང་ན་དུ་བ་ཡོད་ན་དེ་ན་མེ་ཡོད་པ་ནང་བཞིན་རེད་ཟེར།དེ་ག་རང་རེད། ང་ཚོས་ཅི་ཞིག་མ་འགྲིག་པའི་རྟགས་
མཐོང་ཡོང་དུས། དོན་དངོས་ཐོག་ཅི་ཞིག་མ་འགྲིག་པ་རྗེས་སུ་དཔོག་ཐུབ་པ་ཡིན།
ཁྱབ་པ་ཡོད་པར་སྒྲུབ་པ་དེས་རྒྱུ་མཚན་ནི། གཏམ་དཔེ་མང་ཆེ་བར་ཞིབ་བརྗོད་བྱེད་པའི་གནས་ཚུལ་ནི་ཁག་མི་འདྲ་བ་
གཉིས་ཀྱིས་གྲུབ་པ་སྟེ། གཅིག་ནི་གནས་སྟངས་དང་(གང་ཞིག་ན་དུ་བ་ཡོད་ན་་་དེའི་མཇུག་འབྲས།(་་་དེ་གར་མེ་ཡོད)
གལ་སྲིད་གནས་སྟངས་དང་མཇུག་འབྲས་ཀྱི་འབྲེལ་བ་ནི་སྤྱིར་བཏང་བདེན་པ་དང་རྒྱུ་མཚན་ལྡན་པ་ཞིག་ཡིན་ན། བྱེ་
བྲག་གི་གནས་ཚུལ་འོག་ཏུའང་བདེན་པ་དང་རྒྱུ་མཚན་ལྡན་པ་ཞིག་ཡིན་ངེས། མེ་དང་དུ་བ། དབུས་ཞིབ་དཔྱོད་ལས་
ཁུངས་དང༌། གྲོང་ཁྱེར་སྤྱི་ཁྱབ་པའི་གནད་དོན་འདི་ལྟ་བུ་ཞིག་ཡིན་པ་སྟེ།
ང་ཚོས་གཏམ་དཔེ་སྤྱད་ནས་དུས་རྒྱུན་གྱི་རྒྱུ་མཚན་བཤད་པ་རྣམས་ལུགས་མཐུན་རང་བཞིན་ར་སྤྲོད་བྱེད་ཀྱི་ཡོད། རྒྱུ་
འབྲས་ཀྱི་འབྲེལ་བའི་དཔེ། (མགྱོགས་དྲགས་ནས་དོན་མ་འགྲུབ། བྲེལ་བ་བྱས་ནས་འཕྲོ་བརླག་ལ་བཏང་།) བྱ་སྤྱོད་ཀྱི་
སྒྲིག་སྲོལ་གྱི་དཔེ་ནི། (མ་མཆོང་སྔོན་ལ་བལྟ་ཡག་བྱོས།) བློས་འཁེལ་བའི་རྗེས་དཔག་གི་དཔེ་ནི། ( [དབྱར་ཁའི] བྱ་
གཅིག་འཕུར་བས་དབྱར་ཀ་ཡིན་པ་མི་འགྲུབ།) འོན་ཀྱང་གཏམ་དཔེ་དེ་ལྟ་བུ་ནི་ང་ཚོའི་ནམ་རྒྱུན་འཚོ་བའི་ཁྲོད་བཀོལ་
སྤྱོད་བྱེད་པའི་ཁྱབ་པ་ཡོད་པར་སྒྲུབ་པའི་དཔེ་མཚོན་ཙམ་ཡིན་ལ། ང་ཚོས་ཁྱབ་པ་ཡོད་པར་སྒྲུབ་པ་འདི་ལྟ་བུ་གང་སར་
བེད་སྤྱོད་གཏོང་གི་ཡོད། ལུས་རྩལ་འགྲན་བསྡུར་གྱི་ཁྲོད་དུ་(འགོག་སྲུང་བྱས་ན་ཨང་དང་པོ་ལེན།) ཞེས་པ་ལྟ་བུ་དང་།
བཟའ་བཏུང་གཡོ་སྐོལ་ཁྲོད་དུ་( ཉ་སོག་ནི་ཟླ་བའི་ཚིག་ནང་མ་གཏོགས་མེད་དུས་བཟའ།) ཞེས་པ་ལྟ་བུ། (མཆན། དོན་ནི་ཟླ་
བ་ཚང་མའི་ནང་ཉ་སོག་མི་བཟའ་བར་གོ་དགོས) ངེས་ཚིག་འགྲེལ་བརྗོད་ཀྱི་ཁྲོད་དུ། ཧྲིལ་གྲངས་(བགོ་མི་ཐུབ་པའི་ཨང་གྲངས།) ནི་སོ་
སོ་དང་གཅིག་གིས་མ་གཏོགས་བགོ་མི་ཐུབ་)ཟེར་བ་ལྟ་བུ། ཞིབ་འཇུག་གི་ཁྲོད་དུ། (ཀློག་མཁན་རྣམས་ཀྱིས་བདེན་དཔང་
ཁྲོད་དུ་ནོར་འཁྲུལ་ཆུང་ཆུང་ཞིག་ཡོད་པ་ཤེས་སྐབས་ཁོ་ཚོས་བདེན་དཔང་གཞན་དག་ལ་ཡིད་ཆེས་མི་བྱེད།)ཟེར་བ་ལྟ་བུ་རེད།
༡༡་༢ ཤེས་ཡོན་སྒྲུབ་བྱེད་ཁྲོད་ཁྱབ་པ་ཡོད་བར་སྒྲུབ་པ།
ཤེས་ཡོན་དང་འབྲེལ་བའི་སྒྲུབ་བྱེད་ཁྲོད་ཀྱི་ཁྱབ་པ་ཡོད་པར་སྒྲུབ་པའི་བྱེད་ལས་ཀྱང་དེ་དང་གཅིག་མཚུངས་ཡིན། འོན་
ཀྱང་གཏམ་དཔེ་དང་དེ་མིན་རྒྱུན་ལྡན་འཚོ་བའི་ཁྲོད་ཀྱི་ཁྱབ་པ་ཡོད་པར་སྒྲུབ་སྟངས་མ་འདྲ་བར། ཤེས་ཡོན་དང་འབྲེལ་
བའི་ཁྱབ་པ་སྒྲུབ་ཚུལ་དེ་སྟངས་འཛིན་བྱེད་རྒྱུ་ཅུང་ཁག་པོ་ཡིན། ལྷག་པར་དུ་ཁྱབ་ཁོངས་ཤིག་ལ་གསར་དུ་ཞུགས་པའི་
ཞིབ་འཇུག་པར་ཁག་པོ་ཡིན་པའི་རྒྱུ་མཚན་གསུམ་ཡོད་པ་ནི།
དང་པོ། ཤེས་ཡོན་དང་འབྲེལ་བའི་སྒྲུབ་བྱེད་ལ་ཁྱབ་པ་ཡོད་པར་སྒྲུབ་པ་ནི། ནམ་རྒྱུན་ཐུན་མོང་དུ་སྤྱོད་བྱེད་པ་
ཞིག་མིན། དེ་དག་ནི་དམིགས་བསལ་གྱི་ཞིབ་འཇུག་མི་སྣའི་ཚོགས་སྡེ་ལ་དབང་བའི་རྒྱུ་མཚན་འདོན་སྟངས་ཀྱི་རྩ་དོན་
ཡིན་པར་མ་ཟད། དེ་ཚོ་བགྲང་གིས་མི་ལངས་པ་ཞིག་ཡོད། ཞིབ་འཇུག་མི་སྣ་གསར་པ་ཞིག་གི་ངོས་ནས་བཤད་ན། རང་
ཉིད་ཀྱི་ཁྱབ་ཁོངས་སུ་ཁྱབ་པ་ཡོད་པར་སྒྲུབ་སྟངས་དེ་ཤེས་རྒྱུར་དུས་ཚོད་ངེས་ཅན་ཞིག་དགོས་པ་ནི་འཚོ་བའི་ཁྲོད་རིམ་
པ་བརྒྱུད་ཁྲོད་ཀྱི་ཆོས་ཉིད་ཅིག་རེད།
གཉིས་པ། ཉམས་མྱོང་ལྡན་པའི་ཞིབ་འཇུག་པ་རྣམས་ཀྱིས་སོ་སོའི་ཁྱབ་ཁོངས་ཀྱི་ཆེད་ལས་ཀློག་པ་པོ་རྣམས་
ཀྱི་ཆེད་དུ་རྩོམ་ཡིག་འབྲི་སྐབས། རང་ཉིད་ཀྱི་ཁྱབ་པ་ཡོད་པར་སྒྲུབ་ཚུལ་དངོས་སུ་སྟོན་པ་ནི་ཧ་ལམ་མེད་པ་ལྟ་བུ་རེད།
གང་ཡིན་ཟེར་ན་ཁོང་ཚོས་གདེང་ཚོད་ལྡན་པའི་སྒོ་ནས་རང་ཉིད་ཀྱི་ཀློག་པ་པོ་རྣམས་ནི། ཁྱབ་པ་ཡོད་པར་སྒྲུབ་ཚུལ་ལ་ཆ་
རྒྱུས་ཡོད་པར་ཚོད་དཔག་བྱས་ཆོག་པའི་རྐྱེན་གྱིས་ཡིན།(ཧ་ཅང་གསལ་ཁ་ཆེ་བའི་དོན་དག་ཅིག་ཡང་བསྐྱར་བརྗོད་པ་ནི།
ཕན་གྲོགས་བྱེད་པ་མ་ཡིན་པར་གཞན་ལ་མཐོང་ཆུང་བྱེད་པ་ཞིག་ཏུ་སྣང་སྲིད།) བྱེད་སྟངས་དེ་རིགས་ཀྱིས་དམིགས་
བསལ་གྱི་ཀློག་པ་པོ་རྣམས་ལ་ཞབས་འདེགས་ཧ་ཅང་ཡག་པོ་ཞུ་མོད། འོན་ཀྱང་འདི་ནི་ལས་དང་པོ་པ་རྣམས་ལ་མཚོན་
ན་དཀའ་ངལ་ཆེ་བའི་དོན་དག་ཞིག་ཡིན་པར་བརྟེན། ཁོ་ཚོས་ངེས་པར་དུ་རྒྱུ་མཚན་གང་ཞིག་ཁས་ལེན་ལ་འབྲེལ་བ་ཡོད་
པ་དང་། གང་ཞིག་འབྲེལ་བ་མེད་པ་དེ་གསལ་པོར་ཤེས་དགོས། འོན་ཀྱང་འདི་ནི་ཆེད་ལས་མཁས་པ་ཚོར་མཚོན་ན་དཀའ་
ངལ་གང་ཡང་མེད། ཁྱབ་ཁོངས་གང་རུང་ནང་གསར་ཞུགས་མཁན་ཚོས་ཆེད་ལས་མཁས་པའི་ཆེད་དུ་རྩོམ་ཡིག་འབྲི་
སྐབས། སྒྲུབ་བྱེད་ཀྱི་གཏན་ཚིགས་རིག་པའི་ཐོག་དཀའ་ངལ་ཆེན་པོ་མྱང་དགོས་པའི་རྒྱུ་མཚན་ཡང་འདི་ཡིན།
འདིར་ལས་ཀའི་ཁྲོད་ཤེས་ཡོན་དང་འབྲེལ་བའི་ཁྱབ་པ་ཡོད་པར་སྒྲུབ་པའི་སྐོར་གྱི་དཔེ་མཚོན་ཞིག་ཡོད། གལ་
ཏེ་རང་ཉིད་ལ་ཡོད་པའི་བདེན་དཔང་ལ་རྒྱུ་མཚན་གྱིས་རྒྱབ་སྐྱོར་བྱེད་པར་ཆ་བཞག་ན། སྐྱེས་དངོས་ཚན་རིག་པ་ཚོས་
གཤམ་གྱི་སྒྲུབ་བྱེད་འདི་ངོས་ལེན་བྱེད་སྲིད།
ཉ་ཆེན་ཝེལ་(WHALE) ནི་བ་ཕྱུགས་ལས་ཀྱང་མཚོ་ཕག་ལ་ཉེ་འབྲེལ་ཆེ་བ་ཡོད། (ཁས་ལེན།) གང་ཡིན་ཟེར་ན་དེས་
སྐྱེ་རྒྱུ་(༠DNA) ནི་མཚོ་ཕག་ཉེ་འབྲེལ་མང་བ་འདུག་པས་སོ། །(རྒྱུ་མཚན།)
སྐྱེ་དངོས་ཚན་རིག་པ་སུ་ཞིག་གིས་ཀྱང་སྐྱེ་རྒྱུ་ནི་(DNA) ཉེ་འབྲེལ་རང་བཞིན་ལ་ཚད་འཇལ་བར་འབྲེལ་བ་ཡོད་དམ་ཅེས་
སྐད་ཆ་འདྲི་མཁན་མི་སྲིད། སྐྱེ་དངོས་ཚན་རིག་པས་རང་ཉིད་ཀྱི་ལས་གྲོགས་ཚོའི་ཆེད་རྩོམ་ཡིག་འབྲི་སྐབས་ཁྱབ་པ་ཡོད་
པར་སྒྲུབ་ནས་དྲི་བ་དེ་ལ་ལན་འདེབས་མི་དགོས་པ་ཡིན། གལ་སྲིད་སྐྱེ་དངོས་ཚན་རིག་པ་མ་ཡིན་པའི་མི་ཞིག་གིས་
གནད་དོན་འདི་དྲིས་ན། སྐྱེས་དངོས་ཚན་རིག་པ་དེས་ཁྱབ་པ་ཡོད་པར་སྒྲུབ་པའི་སྒོ་ནས་ལན་འདེབས་ངེས་ཡིན་ལ་དེ་ནི་
ཆེད་ལས་མཁས་པ་ཞིག་ལ་མཚོན་ན་དཀའ་ངལ་གང་ཡང་མེད།
ཁྱད་ཆོས་མཐུན་པའམ་རིགས་མཐུན་པའི་ཁྲོད་རིགས་གཅིག་གིས་(DNA) སྐྱེ་རྒྱུ་ཐུན་མོང་དུ་སྤྱོད་ཚད་རིགས་
གཞན་ལས་མང་བ་ཡོད་ན་《རྒྱུ་རྐྱེན) ང་ཚོས་དེ་དག་ལ་འབྲེལ་བ་ལྷག་ཏུ་དམ་པོ་ཡོད་པའི་ཚོད་དཔག་བྱེད་ཀྱི་ཡོད།
(མཇུག་འབྲས)
སྐྱེ་དངོས་ཚན་རིག་པས་ངེས་པར་དུ་མུ་མཐུད་ཁྱབ་པ་ཡོད་པར་སྒྲུབ་པ་ལ་གསལ་བཤད་རྒྱག་དགོས་ཀྱི་ཡོད། གནད་
འགག་ནི་ཁྱབ་པ་ཡོད་པར་སྒྲུབ་པ་དངོས་སུ་སྟོན་དགོས་མིན་ནི་ཁས་ལེན་གང་ཞིག་བྱས་ཡོད་མེད་ཁོ་ནར་རག་ལས་པ་མ་
ཟད་ད་དུང་ཉན་མཁན་རྣམས་ལ་ཡང་རག་ལས་པ་ཡིན། དེ་བས་ཆེད་ལས་མཁས་པ་རྣམས་ཀྱིས་ཧ་ཅང་མངོན་གསལ་
ཅན་ཡིན་ན་ཆེད་ལས་མཁས་པ་གཞན་ལ་རྩ་དོན་ཁོ་ན་བརྗོད་པ་དང༌། ཆེད་ལས་མཁས་པ་མིན་པ་དང་གཞན་གྱིས་ཁ་
གཏད་བཅག་པའི་སྐབས་ཁོ་ནར་འཐད་ལྡན་གྱི་རིགས་པས་སྒྲུབ་པ་ཡིན།
གསུམ་པ། ནམ་རྒྱུན་ཤེས་ཡོན་དང་འབྲེལ་བའི་ཁྱབ་པ་ཡོད་པར་སྒྲུབ་སྟངས་ནི་རྒྱུ་རྐྱེན་དང་མཇུག་འབྲས་
རྣམས་་མདོར་བསྡུས་སམ་ཚགས་དམ་པོའི་སྒོ་ནས་བརྗོད་པ་དེ་ཡིན། གཏམ་དཔེ་མང་ཆེ་བའི་ནང་གྲུབ་ཆ་དེ་གཉིས་པོ་ཧ་
ཅང་གསལ་པ་ནི།དཔེར་ན་གང་ན་དུ་བ་ཡོད་ན་(རྒྱུ་རྐྱེན) དེ་ན་མེ་ཡོད།མཇུག་འབྲས)
ང་ཚོས་ཀྱང་རྒྱུ་རྐྱེན་དང་མཇུག་འབྲས་དུམ་པ་དེ་གཉིས་མདོར་བསྡུས་སམ་ཚགས་དམ་པོའི་སྒོ་ནས་བརྗོད་ཆོག་པ་ནི།
དཔེར་ན་དུ་བ་ཡོད་པས་མེ་ཡོད་པ་ཤེས། ང་ཚོས་གཏན་ཚིག་གི་གཏམ་དཔེ་དེ་ལྟར་བེད་སྤྱོད་གཏོང་བ་ཧ་ཅང་དཀོན་པོ་
ཡིན་མོད། ཆེད་ལས་མཁས་པ་རྣམས་ཀྱིས་ཁོ་ཚོའི་དམིགས་བསལ་ཅན་གྱི་ཁྱབ་པ་ཡོད་པར་སྒྲུབ་པ་དེ་རྣམས་ནམ་རྒྱུན་
འདི་ལྟར་བེད་སྤྱོད་གཏོང་བ་གཤམ་གསལ།
སྐྱེ་རྒྱུ་ཐུན་མོང་དུ་སྤྱོད་པ་(DNA) ནི་ཁྱད་ཆོས་མཐུན་པའམ་རིགས་མཐུན་བར་གྱི་འབྲེལ་བའི་ཚད་འཇལ་བྱེད་ཡིན།
དེ་ལྟ་བུའི་ཚིག་སྦྱོར་སྤྱད་པ་ཡིན་ན། ང་ཚོས་སྐྱེ་དངོས་ཚན་རིག་པས་ཁྱབ་པ་ཡོད་པར་སྒྲུབ་ཚུལ་བཀོལ་ནས་རྒྱུ་རྐྱེན་
རྣམས་ལ་ཡོང་སྲིད་པའི་མཇུག་འབྲས་མ་གཏོགས་ཁ་གསལ་པོར་བརྗོད་མེད། ཁྱབ་པ་ཡོད་པར་སྒྲུབ་པ་ཇི་ལྟར་མཁོ་
བསྡུའམ་ཚགས་དམ་པོ་བྱས་ཡོད་ཀྱང་ང་ཚོས་ནམ་རྒྱུན་གྲུབ་ཆ་དེ་གཉིས་ཚོད་དཔག་བྱེད་ཐུབ། གསལ་པོར་ཡོང་ཆེད། ང་
ཚོས་ཁྱབ་པ་ཡོད་པར་སྒྲུབ་པས་སྐབས་དངོས་བསྟན་གྱི་གྲུབ་ཆ་དེ་གཉིས་པོ་བརྗོད་པ་ནི། གང་དུ་ཀ་བ་ཡོད་ན་དེ་རུ་ཁ་བ་ཡོད་པ་དེ་ཡིན།
༡༡་༣ ཁྱབ་པ་ཡོད་པར་སྒྲུབ་པའི་རིགས་པ་ཤེས་རྟོགས་བྱ་རྒྱུ།
འདིར་ང་ཚོས་ཡང་བསྐྱར་ཨུ་རུ་སུའི་དཔལ་འབྱོར་གྱི་མ་འོངས་པའི་སྐོར་གྱི་སྒྲུབ་བྱེད་དེ་བཤད་ན།
ཨུ་རུ་སུ་རྒྱལ་ཕྲན་མཉམ་འབྲེལ་རྒྱལ་ཁབ་ཀྱི་འཚོ་བའི་ཚད་གཞི་དམའ་རུ་འགྲོ་བཞིན་ཡོད། (ཁས་ལེན།) གང་ཡིན་ཟེར་ན་མི་
འབོར་སྐྱེ་ཚད་ནི་སྟོང་ཆའི་༡༣་༢ ཡིན་པ་ནས། སྐྱེས་པ་རྣམས་ཀྱི་ཚེ་ཚད་(འཚོ་ཡུན་) ཆ་སྙོམས་ལོ་༦༣ ཙམ་ཡིན། (རྒྱུ་མཚན)
ཁ་ཅིག་གིས་རྒྱུ་མཚན་དེ་ཁས་ལེན་ལ་འབྲེལ་བ་མེད་པར་མཐོང་ནས་དགག་པ་བརྒྱབ་ན། སྒྲུབ་བྱེད་འགོད་མཁན་གྱིས་
ངེས་པར་དུ་གྲུབ་ཆ་གཉིས་ལྡན་གྱི་ཁྱབ་པ་ཡོད་པར་སྒྲུབ་པ་ལ་བརྟེན་ནས་འབྲེལ་བ་འདི་ལུགས་མཐུན་ཡིན་པར་སྒྲུབ་
དགོས་པ་སྟེ། (༡) སྤྱིར་བཏང་གི་རྒྱུ་རྐྱེན་ཞིག་ལ་བརྟེན་ནས་ང་ཚོར་མཐའ་སྡོམ་རྒྱག་དགོས་ལ་(༢) དེར་སྤྱིར་བཏང་གི་
མཇུག་འབྲས་ཤིག་ཡོད་པ་དེ་རེད།
རྒྱལ་ཁབ་ཀྱི་ངལ་རྩོལ་པའི་སྟོབས་ཤུགས་ཇེ་ཆུང་དུ་སོང་བའི་སྐབས་སུ། (སྤྱིར་བཏང་གི་རྒྱུ་རྐྱེན) རྒྱལ་ཁབ་དེའི་དཔལ་འབྱོར་གྱི་མ་
འོངས་པ་ནི་མུན་ནག་ཅན་ཞིག་རེད། (སྤྱིར་བཏང་གི་མཇུག་འབྲས)
སྤྱིར་བཏང་གི་རྒྱུ་རྐྱེན་དང་མཇུག་འབྲས་གཉིས་ཀ་བྱེ་བྲག་གམ་དམིགས་བསལ་གྱི་རྒྱུ་མཚན་དང་ཁས་བླངས་ལས་ཆེས་
སྤྱིར་བཏང་བ་ཡིན་དགོས།
དེ་བཞིན་ང་ཚོས་དུ་བ་དང་མེ། ཚུལ་མིན་བྱ་སྤྱོད་དང་སྤྱི་ཁྱབ་པ་བཅས་ཀྱི་སྒྲུབ་བྱེད་ཁྲོད་མཐོང་བའི་རྣམ་པ་གཅིག་མཚུངས་རེད།
༡༡་༤ ཁྱབ་པ་ཡོད་པར་སྒྲུབ་པར་ཚོད་ལྟ་བྱེད་པ།
ཀློག་པ་པོས་སྔོན་དཔག་ཐུབ་པའི་བྱེད་ཐབས་ལ་བརྟེན་ནས་ཁྱབ་པ་ཡོད་པར་སྒྲུབ་པར་ཁ་གཏད་གཅོག་གི་ཡོད། གཤམ་
གསལ་གྱི་སྒྲུབ་བྱེད་ལ་བསམ་གཞིག་དང་།
མི་རྣམས་ཀྱིས་ཡོངས་ཁྱབ་ཏུ་ངོས་འཛིན་བྱེད་པ་ལས་ལྡོག་སྟེ། དུས་རབས་དགུ་པའི་དུས་སྟོད་དང་དེའི་སྔོན་དུ་ཨ་མེ་རི་
ཀའི་ནང་མེ་མདའ་བདག་འཛིན་བྱེད་མཁན་ཁྱབ་བརྡལ་ལ་ཕྱིན་མེད་པ་འདྲ། 《ཁས་ལེན།) གང་ཡིན་ཟེར་ན་ཁ་ཆེམས་རྣམས་ཀྱི་
ནང་དུ་མེ་མདའི་སྐོར་གླེང་བ་ཧ་ཅང་ཉུང་ཉུང་རེད། (རྒྱུ་མཚན།) ཕྱི་ལོ་༡༧༥༠ ནས་༡༨༥༠ ལོའི་བར་མངའ་སྡེ་བདུན་གྱི་ནང་
བཞག་པའི་ཁ་ཆེམས་ཡིག་ཆ་༤༤༦༥ ལ་བསྐྱར་ཞིབ་བྱེད་དུས་དེའི་ཁྲོད་ཀྱི་བརྒྱ་ཆ་༡༡ ཙམ་ཁོ་ནར་མེ་མདའ་རིང་མདའ་
དང་ཐུང་མདའི་སྐོར་བྲིས་ཡོད། (བདེན་དཔང་སྙན་ཐོ།)
འདི་འདྲའི་འདོད་ཚུལ་ལམ་ཁས་ལེན་ལ་ཨ་མེ་རི་ཀ་གསར་འཛུགས་བྱེད་མཁན་རྣམས་ལ་མེ་མདའ་ཡོད་པའི་ཡིད་ཆེས་
བྱེད་མཁན་རྣམས་ཀྱིས་ཁ་གཏད་གཅོག་སྲིད། ཁོ་ཚོས་ཁ་ཆེམས་ནང་མེ་མདའི་སྐོར་ཧ་ཅང་ཉུང་ཉུང་ལས་འཁོད་མེད་པའི་
བདེན་པ་དེ་ཁས་ལེན་བྱེད་ན་ཡང་། ཁོ་ཚོས་སྔར་བཞིན་ངོ་རྒོལ་འདི་ལྟར་བྱེད་སྲིད་པ་སྟེ། འོན་ཀྱང་གྲངས་ཀ་དེ་རྒྱུ་མཚན་
དུ་བཀོད་ནས་མེ་མདའ་བདག་འཛིན་བྱེད་མཁན་ཉུང་ཉུང་ཡིན་པར་ཡིད་ཆེས་བྱེད་དགོས་དོན་གང་ཡིན་ནམ། དེ་སྐབས་
དོན་ལ་འབྲེལ་བ་མི་འདུག་ཅེས་བརྗོད་སྲིད།
གལ་ཏེ་རྩོམ་པ་པོའི་ངོས་ནས་ཀློག་པ་པོ་ཞིག་གིས་དགག་པ་རྒྱག་སྲིད་པའི་སྔོན་དཔག་བྱས་ཚེ། ཁོང་གིས་དེ་དག་མ་
བརྗོད་གོང་ནས་དམིགས་བསལ་གྱི་རྒྱུ་མཚན་དེ་དམིགས་བསལ་གྱི་ཁས་ལེན་དེ་ལ་འབྲེལ་བ་མཐུད་པའི་ཁྱབ་པ་ཡོད་པར་
སྒྲུབ་པ་མཁོ་འདོན་བྱེད་ངེས་ཡིན།
དུས་རབས་བཅོ་བརྒྱད་པ་དང་དུས་རབས་བཅུ་དགུ་པའི་དུས་འགོར་རིན་ཐང་ལྡན་པའི་དངོས་རྫས་རྣམས་ཁ་ཆེམས་ནང་
འགོད་སྲོལ་ཡོད། དེར་བརྟེན་མི་ཁ་ཤས་ཀྱིས་རིན་ཐང་ལྡན་པའི་དངོས་རྫས་ཁ་ཆེམས་ནང་འཁོད་མེད་པ་ཡིན་ན་ཁོ་བོར་
དངོས་རྫས་དེ་མེད་ངེས་རེད། (ཁྱབ་པ་ཡོད་པར་སྒྲུབ་པ།) མེ་མདའ་ནི་རིན་ཐང་ཧ་ཅང་ཆེན་པོ་ཡིན་ན་ཡང་། ཕྱི་ལོ་༡༨༥༠ ལོའི་སྔོན་
གྱི་ཁ་ཆེམས་ནང་གླེང་རྒྱུ་ཧ་ཅང་ཉུང་ཉུང་རེད། (《རྒྱུ་མཚན) དེར་བརྟེན་མེ་མདའ་བདག་བཟུང་བྱེད་མཁན་ཁྱབ་བརྡལ་ལ་སོང་
མེད་ངེས་རེད། (ཁས་ལེན།)
ཁོ་མོས་ཀློག་པ་པོ་རྣམས་ལ་ཁྱབ་པ་ཡོད་པར་སྒྲུབ་པས་སྒོ་ནས་འདི་ཁས་ལེན་བྱེད་དུ་འཇུག་བསམ་ན་ཁོ་མོས་ངེས་པར་
དུ་ཀློག་པ་པོ་རྣམས་ཀྱིས་ཁས་ལེན་མ་བྱས་སྔོན་ལ་རང་ཉིད་ལ་དྲི་བ་ལྔ་འདྲི་དགོས་པ་སྟེ།
༡. ཁྱབ་པ་ཡོད་པར་སྒྲུབ་པ་དེ་རྒྱུ་མཚན་ལྡན་པ་ཡིན་ནམ།
༢. ཁྱབ་པ་ཡོད་པར་སྒྲུབ་པ་དེ་ལྡང་ངེས་ཀྱི་ཚད་གཞི་ཅན་ཡིན་ནམ།
༣. ཁྱབ་པ་ཡོད་པར་སྒྲུབ་པ་དེ་ཁྱབ་པ་ཡོད་པར་སྒྲུབ་པ་གཞན་ལས་ཁྱད་དུ་འཕགས་པ་ཡིན་ནམ།
༤. ཁྱབ་པ་ཡོད་པར་སྒྲུབ་པ་དེ་ཁྱབ་ཁོངས་འདི་ལ་འོས་འཚམ་ཡིན་ནམ།
༥. ཁྱབ་པ་ཡོད་པར་སྒྲུབ་པ་དེ་རྒྱུ་མཚན་དང་ཁས་ལེན་ལ་ཁྱབ་ཐུབ་བམ།
༡༡་༤་༡ ཁྱབ་པ་ཡོད་པར་སྒྲུབ་པ་དེ་ནི་རྒྱུ་མཚན་ལྡན་པ་ཡིན་ནམ།
ཀློག་པ་པོས་མཇུག་འབྲས་རྣམས་དེའི་རྒྱུ་རྐྱེན་གྱི་རྗེས་སུ་འབྲང་བ་མཐོང་སྐབས་ཁྱབ་པ་ཡོད་པར་སྒྲུབ་པ་དེ་ནི་རྒྱུ་མཚན་
ལྡན་པ་ཞིག་ཏུ་མཐོང་གི་ཡོད། གལ་སྲིད་ཀློག་པ་པོ་རྣམས་ཀྱིས་དེ་ལྟར་ངོས་ལེན་མ་བྱས་པའི་ཚེ། ཐོག་མར་ཁྱབ་པ་ཡོད་
པར་སྒྲུབ་པ་དེ་ངོས་ལེན་ཡོང་བའི་ཆེད་དུ་དེ་ཁས་ལེན་ལྟ་བུར་བརྩིས་ནས་སྒྲུབ་བྱེད་འགོད་པ་དང༌། གཤམ་གསལ་ལྟར་དེ་
ལ་རྒྱུ་མཚན་དང་བདེན་དཔང་གི་རྒྱབ་སྐྱོར་བྱེད་དགོས་པ་ཡིན།
དུས་རབས་བཅོ་བརྒྱད་པ་དང་དུས་རབས་བཅུ་དགུ་པའི་དུས་འགོར་རིན་ཐང་ཆེ་བའི་དངོས་རྫས་རྣམས་ཁ་ཆེམས་ཡི་གེའི་
ནང་འགོད་སྲོལ་ཡོད། དེར་བརྟེན་རིན་ཐང་ཆེ་བའི་དངོས་རྫས་ཤིག་ཁ་ཆེམས་ནང་འཁོད་མེད་པ་ཡིན་ན་ཁོ་ལ་དངོས་རྫས་
དེ་མེད་ངེས་ཡིན། (ཁྱབ་པ་ཡོད་པར་སྒྲུབ་པ། ཁས་ལེན།) སྐུ་ཞབས་(WATSON) ཝའ་སོན་ལགས་ནས་(༡༩༨༩) དེ་ལྟར་ཡིན་པ་གཏན་
འབེབས་བྱས་ཡོད། (རྒྱུ་མཚན།) ཕྱི་ལོ་༡༧༥༠ ནས་༡༨༢༥ ལོའི་བར་ཁོང་གིས་(CUMBERLAND) ཁཱམ་སྦེར་ལན་ཌི་རྫོང་དུ་
གསོག་ཉར་བྱས་པའི་ཁ་ཆེམས་ཡིག་ཆ་༡༣༥༦ ལ་ཞིབ་འཇུག་བྱས་ནས་ཁོང་གིས་ཤེས་རྟོགས་བྱུང་བ་ནི་་་(བདེན་དཔང་།)
༡༡་༤་༢ ཁྱབ་པ་ཡོད་པར་སྒྲུབ་པ་དེ་ལྡང་ངེས་ཀྱི་ཚད་གཞི་ཅན་ཡིན་ནམ།
ཁྱབ་པ་ཡོད་པར་སྒྲུབ་པ་མང་ཆེ་བ་ནི་ཚད་ངེས་ཅན་ཞིག་གི་ནང་ད་གཟོད་རྒྱུ་མཚན་ལྡན་པ་ཡིན། དཔེར་ན་མེ་མདའ་
བདག་བཟུང་གི་ཁྱབ་པ་ཡོད་པར་སྒྲུབ་པ་ལ་དམིགས་བསལ་ཅི་ཡང་ཡོད་མི་ཆོག་པ་ལྟར་སྣང་བ་ནི་གཤམ་གསལ།
དུས་རབས་བཅོ་བརྒྱད་པ་དང་དུས་རབས་བཅུ་དགུ་པའི་དུས་འགོར་རིན་ཐང་ལྡན་པའི་དངོས་རྫས་རྣམས་ཁ་ཆེམས་ནང་
འགོད་སྲོལ་ཡོད།
གོང་གི་བཤད་ཚུལ་འདི་ཁྱབ་ཆེ་དྲགས་འདུག །གལ་སྲིད་དེ་ལ་ཁྱད་ཆོས་བཏོན་པ་ཡིན་ན་ལྷག་ཏུ་གནས་ལུགས་ཡོད་པར་མཐོང་།
དུས་རབས་བཅོ་བརྒྱད་པ་དང་དུས་རབས་བཅུ་དགུ་པའི་དུས་འགོར་ཁྱིམ་བདག་མང་ཆེ་བས་ནམ་རྒྱུན་རིན་ཐང་ལྡན་པའི་
ཁྱིམ་སྤྱོད་དངོས་པོ་མང་ཆེ་བ་ཁ་ཆེམས་ནང་འགོད་སྲོལ་ཡོད།
འོན་ཀྱང་ཁྱེད་ཀྱིས་“མང་ཆེ་བ་” དང་“རྒྱུན་ལྡན་” ཞེས་པའི་ཐ་སྙད་སྤྱད་ནས་ཁྱབ་པ་ཡོད་པར་སྒྲུབ་པ་རྣམས་ལ་ཁྱད་
ཆོས་འདོན་པའི་སྐབས་སུ། ངེས་པར་དུ་རྒྱུ་མཚན་དང་ཁས་ལེན་ཕུད་ནས་དེའི་དམིགས་བསལ་ཁྱད་ཆོས་སྟོན་དགོས་པ་
ཡིན། ཅི་ཞིག་ལ་“ཆེས་མང་བ་” དང་“རྒྱུན་ལྡན་ཅན” ཟེར་བ་དང༌། མེ་མདའ་ག་དུས་ཡིན་ན་ཡང་རིན་ཐང་ཆེན་པོར་བརྩིས་པ་རེད་དམ།
༡༡་༤་༣ ཁྱབ་པ་ཡོད་པར་སྒྲུབ་བ་དེ་ཁྱབ་པ་ཡོད་པར་སྒྲུབ་པ་གཞན་ལས་ཁྱད་དུ་འཕགས་པ་ཡིན་ནམ།
རང་ཉིད་ཀྱི་ཁྱབ་པ་ཡོད་པར་སྒྲུབ་པ་ནི། རྒྱུ་མཚན་ལྡན་པ་དང་ལྡང་ངེས་ཀྱི་ཚད་གཞི་ཅན་ཡིན་བསམ་སྲིད། འོན་ཀྱང་མི་
གཞན་གྱིས་དེ་ལ་དགག་པ་རྒྱག་སྲིད། འདིར་མཚུངས་བསྡུར་བྱས་ཆོག་པའི་ཁྱབ་པ་ཡོད་པར་སྒྲུབ་པ་གཉིས་ཀ་རྒྱུ་མཚན་
ལྡན་པར་བརྗོད་ཆོག །
ཕ་མ་ཚོས་རང་ཉིད་ཀྱི་ཕྲུ་གུར་སྨན་བཅོས་གོ་རིམ་ཁྲོད་གནོད་འཚེ་ཕོག་སྲིད་པ་རེད་འདོད་པའི་སྐབས་སུ་ཁོ་ཚོར་དེ་ངོས་
ལེན་མི་བྱེད་པའི་ཐོབ་ཐང་ཡོད། ཐྲི་ལོར་དང་ཁུ་རེ་སུ་གཉིས་ཀྱིས་སིབ་བུའི་ན་ཚ་སྔོན་འགོག་གི་སྨན་ཁབ་དེ་རང་གཡེང་གི་
ན་ཚའི་“རྐྱེན་དུ་འགྲོ་བར་ཡིད་ཆེས་བྱེད་ཀྱི་ཡོད། དེར་བརྟེན་ཁོ་ཚོས་སོ་སོའི་བུ་མོ་ལ་སྔོན་འགོག་གི་སྨན་ཁབ་རྒྱག་རྒྱུ་
ངོས་ལེན་མ་བྱས་ན་ཆོག །
སྨན་བཅོས་ཀྱི་ཐག་གཅོད་དེ་སྤྱི་དམངས་ཀྱི་འཕྲོད་བསྟེན་དང་འབྲེལ་བ་ཡོད་པའི་སྐབས་སུ། སྲིད་གཞུང་ལ་དེའི་ཐོག་
ཁྲིམས་ལུགས་བཟོ་བའི་དབང་ཆ་ཡོད། མི་སྡེ་ཞིག་གི་ནང་ཕྲུ་གུ་མང་ཆེ་བར་སིབ་བུའི་རིམས་ནད་སྔོན་འགོག་ཀྱི་སྨན་ཁབ་
རྒྱབ་པ་ཡིན་ན་མི་ཚང་མ་བདེ་འཇགས་ཡིན། དེར་བརྟེན་གཞུང་གིས་ཁོ་ཚོའི་བུ་མོར་རིམས་འགོག་གི་སྨན་ཁབ་མི་རྒྱག་
ཐབས་མེད་བཟོ་ཆོག་གི་ཡོད།
ཁྱབ་པ་ཡོད་པར་སྒྲུབ་སྟངས་གང་ཞིག་ལ་རྒྱལ་ཁ་ཐོབ་ཀྱི་རེད་དམ། དེ་ནི་སྒྲུབ་བྱེད་གཞན་པ་ཞིག་ལ་རག་ལས་ཡོད་པ་ཡིན།
མཚམས་རེར་འགྲན་བསྡུར་བྱེད་པའི་ཁྱབ་པ་ཡོད་པར་སྒྲུབ་པ་གཉིས་ལ་ཚད་བཀག་ཅན་བཟོས་ནས་མཐུན་པ་
བཟོ་ཆོག་པ་ཡིན།
གལ་སྲིད་དེ་ཡིས་མི་གཞན་གྱི་འཕྲོད་བསྟེན་ལ་ཉེན་ཁ་མ་བཟོས་པ་ཡིན་ན་ཕ་མ་ཚོས་རང་ཉིད་ཀྱི་ཕྲུ་གུར་སྨན་བཅོས་གོ་
རིམ་ཁྲོད་གནོད་འཚེ་ཐེབས་པར་འདོད་པའི་སྐབས་སུ། ཁོ་ཚོར་དེ་ཁས་ལེན་མི་བྱེད་པའི་ཐོབ་ཐང་ཡོད།
གལ་ཏེ་ཕ་མས་རང་ཉིད་ཀྱི་ཕྲུ་གུར་སྨན་བཅོས་བྱ་རྒྱུར་ཐག་གཅོད་བྱེད་པའི་དམིགས་བསལ་གྱི་ཐོབ་ཐང་ལ་སྲིད་གཞུང་
གིས་བཙན་དབང་བྱེད་རྒྱུ་གང་ཉུང་ཉུང་བྱས་པ་ཡིན་ན་སྨན་བཅོས་ཀྱི་ཐག་གཅོད་དེ་སྤྱི་དམངས་ཀྱི་འཕྲོད་བསྟེན་དང་
འབྲེལ་བ་ཡོད་པའི་སྐབས་སུ། སྲིད་གཞུང་ལ་དེའི་ཐོག་ཁྲིམས་ལུགས་བཟོ་བའི་དབང་ཆ་ཡོད།
དོ་མཉམ་ཡག་པོ་ཞིག་ཡོང་བ་བྱེད་རྒྱུ་ནི་ལས་སླ་བོ་ཞིག་མ་རེད། ཡང་བསྐྱར་ཐེངས་གཅིག་བཤད་ན་དེ་ནི་སྒྲུབ་བྱེད་ལ་
རག་ལས་པ་རེད།
༡༡་༤་༤ ཁྱབ་པ་ཡོད་པར་སྒྲུབ་པ་དེ་ནི་ཁྱབ་ཁོངས་འདི་ལ་འོས་འཚམ་ཡིན་ནམ།
ཁྱབ་པ་ཡོད་པར་སྒྲུབ་པ་དེ་ནི་རྒྱུ་མཚན་ལྡན་པ་ཞིག་དང་། ལྡང་ངེས་ཀྱི་ཚད་གཞི་ཅན་ཞིག །གཞན་ལས་ཁྱད་དུ་འཕགས་
པ་ཞིག་ཡིན་ན་ཡང་། གལ་སྲིད་དེ་ནི་ཁོ་ཚོའི་དམིགས་བསལ་གྱི་ཞིབ་འཇུག་སྡེ་ཁག་དང་མི་འཚམ་ཚེ་ཀློག་པ་པོ་རྣམས་
ཀྱིས་ད་དུང་འདོར་སྲིད། ཁྲིམས་སྦྱོང་མཁན་གྱི་སློབ་མ་རྣམས་ནས་རང་ཉིད་ཀྱིས་ཡིད་ཆེས་བྱེད་པའི་ཁྱབ་པ་ཡོད་པར་
སྒྲུབ་པ་མང་པོ་ཞིག་ཁྲིམས་ཀྱི་སྒྲུབ་བྱེད་ནང་ཕན་ཐོགས་མེད་པའི་དཀའ་ངལ་ཞིག་ཉམས་སུ་མྱོང་གི་ཡོད། དཔེར་ན་ང་ཚོ་
མི་ཕལ་མོ་ཆེ་དང་འདྲ་བར་ཁྲིམས་ལུགས་སློབ་གླིང་ལ་ཞུགས་དུས་འདི་ལྟ་བུའི་སྤྱིར་བཏང་གི་རྒྱུན་ཤེས་ཤིག་ལ་ཡིད་ཆེས་ཡོད།
མི་ཞིག་ལ་མ་ཉེས་ཁག་གཡོག་བྱས་པའི་སྐབས་སུ། བཅའ་ཁྲིམས་ཀྱིས་ཡོ་བསྲང་བྱེད་དགོས།
བཅའ་ཁྲིམས་ཚན་ཁག་གི་སློབ་མས་ངེས་པར་དུ་ཤེས་དགོས་པ་ཞིག་ལ་བཅའ་ཁྲིམས་ཀྱི་ཁྱབ་པ་ཡོད་པར་སྒྲུབ་པ་ལ་
བརྟེན་ནས་རྒྱུན་ཤེས་དེ་དག་ལས་རྒྱལ་སྲིད་པ་དཔེར་ན།
མི་ཞིག་གིས་ཁྲིམས་ཀྱི་འོས་འགན་སྣང་མེད་དུ་བསྐྱར་བའམ་ཐ་ན་ལྷོད་གཡེང་ཤོར་པའི་སྐབས་སུ། ཁྱེད་ཀྱིས་
ངེས་པར་དུ་མཇུག་འབྲས་ཀྱི་གྱོང་གུན་འཁུར་དགོས་པ་ཡིན།དེར་བརྟེན།
ཁང་བདག་རྒན་རྒོན་ཚོས་ས་ཁང་གི་ཁྲལ་སྤྲོད་རྒྱུ་བརྗེད་པའི་སྐབས་སུ་མི་གཞན་གྱིས་ས་ཁང་གི་ཁྲལ་སྤྲད་ནས་
ཁོ་ཚོའི་ཁང་བ་ཉོ་ཆོག་པ་མ་ཟད་ཁྲིམས་ཐོག་ནས་ཁོ་ཚོ་ཕྱིར་འབུད་བཏང་ཆོག །
ཁོ་ཚོའི་ལྷན་སྐྱེས་ཀྱི་གཞུང་བཟང་པོ་དང་བརྒྱབ་འགལ་ལ་སོང་སྟེ། ཁྲིམས་ལུགས་སློབ་མས་ངེས་པར་དུ་རྩོད་གླེང་བྱེད་
ཤེས་དགོས་པའི་དྲང་བདེན་ཟེར་བ་ནི། ཁོ་ཚོས་ཀུན་སྤྱོད་དང་མཐུན་པར་འདུག་བསམ་པའི་གྲུབ་འབྲས་དེ་མ་ཡིན་པར།
བཅའ་ཁྲིམས་དང་ཁྲིམས་ཁང་གིས་གང་ལ་རྒྱབ་སྐྱོར་བྱེད་པ་དེ་རེད།
༡༡་༤་༥ ཁྱབ་པ་ཡོད་པར་སྒྲུབ་པ་དེས་རྒྱུ་མཚན་དང་ཁས་ལེན་ལ་ཁྱབ་ཐུབ་བམ།
མཇུག་མཐར་ངེས་པར་དུ་རང་ཉིད་ཀྱི་རྒྱུ་མཚན་དང་ཁས་ལེན་ཁག་ནི་ཁྱབ་པ་ཡོད་པར་སྒྲུབ་པའི་སྤྱིར་བཏང་གི་རྒྱུ་རྐྱེན་
དང་སྤྱིར་བཏང་གི་མཇུག་འབྲས་ལ་དཔེ་ཡག་པོ་ཞིག་ལེན་དགོས་པ་དཔེར་ན།
ཨཱ་མེ་ཌི། ཁྱེད་ཀྱིས་མེ་མདའ་ཞིག་ཉོ་དགོས། (ཁས་ལེན།) གང་ཡིན་ཟེར་ན་ཁྱེད་རང་གཅིག་པོ་སྡོད་ཀྱི་ཡོད་པས་སོ། །(རྒྱུ་མཚན།)
སྦེ་ཐྲི། མི་གཅིག་པོ་བསྡད་ན་མེ་མདའ་ཉོ་དགོས་དོན་གང་ཡིན་ནམ།
ཨཱ་མེ་ཌི། བདེ་འཇགས་མིན་པའི་སྐབས་སུ། (སྤྱིར་བཏང་གི་རྒྱུ་རྐྱེན།) ཁྱེད་ཀྱིས་རང་ཉིད་ལ་སྲུང་སྐྱོབ་བྱེད་དགོས། སྤྱིར་བཏང་གི་མཇུག་འབྲས།)
སྦེ་ཊི། འོན་ཀྱང་རང་ཉིད་གཅིག་པོར་བསྡད་ན་རང་ཉིད་བདེ་འཇགས་མེད་པ་ག་ལ་ཡིན།
སྦེ་ཊི་ཡི་ངོ་རྒོལ་བྱེད་པ་ནི་ཨཱ་མེ་ཌིའི་རྒྱུ་མཚན་ནོར་འཁྲུལ་རེད་ཟེར་བ་མིན། འོན་ཀྱང་ཁོའི་ཁྱབ་པ་ཡོད་པར་སྒྲུབ་པ་ནི།
སྤྱིར་བཏང་གི་གནས་སྟངས་ནུས་པ་ལྡན་པའི་དཔེ་ཞིག་མ་ཡིན་པ་དེ་ལ་ངོ་རྒོལ་བྱེད་ཀྱི་ཡོད། དེར་བརྟེན་ཁོ་མོར་མཚོན་ན་
ཨཱ་མེ་ཌིའི་རྒྱུ་མཚན་གྱིས་ཁོའི་ཁྱབ་པ་ཡོད་པར་སྒྲུབ་པས་ཁྱབ་མི་ཐུབ་པར་བརྟེན། དེ་སྐབས་དོན་ལ་འབྲེལ་བ་མེད་པ་
ཞིག་ཏུ་མཐོང་གི་ཡོད། སྦེ་ཊི་ཡིས་ད་དུང་མེ་མདའ་བདག་བཟུང་བྱས་པ་ཡིན་ན་རང་ཁྱིམ་ལ་བདེ་འཇགས་(ཡོང་རྒྱུའི་ཚབ་
ལ) དེ་ཙམ་མེད་པའི་སྐོར་ལན་འདེབས་སྲིད། གནད་དོན་འདི་འདྲའི་སྐབས་སུ། ཁོ་མོས་ཨཱ་མེ་ཌིས་ཁྱབ་པ་ཡོད་པར་སྒྲུབ་
པའི་མཇུག་འབྲས་ཀྱི་དཔེ་ཡག་པོ་མེད་པར་བརྟེན་ཁས་ལེན་ལ་ངོ་རྒོལ་བྱེད་པ་སྟེ། དེ་དག་ཁོའི་རྒྱུ་མཚན་གྱི་རྗེས་སུ་མི་
འབྲང་བ་ནི་ཁོ་མོ་བདེ་འཇགས་མེད་ན་ཡང་མེ་མདས་ཁོ་མོར་སྲུང་སྐྱོབ་བྱེད་དུ་འཇུག་མི་ཐུབ་པའོ༎
འདི་དག་ཚང་མ་ཧ་ཅང་རྙོག་འཛིང་ཆེ་བ་ལྟར་སྣང་མོད། ཁྱེད་ཀྱི་མཉམ་དུ་ལས་གྲོགས་བཟང་པོ་ཡོད་
པ་ཤེས་དགོས། ཉུང་མཐར་ཡང་ཨ་རེ་སུ་ཊོ་ཊེལ་(གྷི་རི་སིའི་གཞུང་ལུགས་སྨྲ་བ།) དུས་སྐབས་དེ་ནས་བཟུང་། ཁྱབ་པ་
ཡོད་པར་སྒྲུབ་པ་དང༌། ཁས་ལེན། རྒྱུ་མཚན་བཅས་ཀྱི་འབྲེལ་བའི་གཏན་ཚིགས་རིགས་པ་ཡིས་མཁས་པ་རྣམས་ལ་
དཀའ་ངལ་སྤྲད་ཡོད། འོན་ཀྱང་ཀློག་པ་པོ་རྣམས་ཀྱིས་ཁྱབ་པ་ཡོད་པར་སྒྲུབ་པ་ལ་ཁ་གཏད་གཅོག་ཚུལ་ཤེས་པ་ཡིན་ན་
ཁས་ལེན་རྣམས་ལེགས་པོ་ཞིག་འབྲི་རྩོམ་བྱེད་པར་ཕན་ཐོགས་ཡོད། ང་ཚོས་གོང་དུ་དྲི་བ་ཁག་ལྔ་བཀོད་ཡོད་པའི་རྒྱུ་
མཚན་ཡང་དེ་ཡིན།
༡༡་༥ ཁྱབ་པ་ཡོད་པར་སྒྲུབ་པའི་དུས་སྐབས་གང་དུ་ཡིན་མིན་ཤེས་པ།
ཁྱབ་ཁོངས་གང་རུང་ཞིག་ཏུ་སྒྲུབ་བྱེད་འཛིན་དུས་བགྲང་ལས་འདས་པའི་རྒྱུ་མཚན་བཤད་པའི་རྩ་དོན་ལ་བརྟེན་དགོས་པ་
ཡིན། རྩ་དོན་དེ་ཚོ་མང་ཆེ་བ་ནི་ང་ཚོའི་ལྐོག་གྱུར་གྱི་ཤེས་བྱའི་ཁྲོད་དུ་ལུས་ནས་དེ་དག་བརྗོད་པ་ཧ་ཅང་ཉུང་ཉུང་ཡིན།
འོན་ཀྱང་འདི་ལྟར་མི་བྱེད་ཐབས་མེད་བྱུང་བའི་གནས་སྐབས་གསུམ་ཡོད་དེ།
༡། ཁྱབ་ཁོངས་སུ་མི་གཏོགས་པའི་ཀློག་པ་པོ།
རང་ཉིད་ཆེད་ལས་མཁས་པ་ཞིག་ཡིན་པའི་ངོས་ནས་ཆེད་ལས་མཁས་པ་མ་ཡིན་པའི་ཀློག་པ་པོ་ཚོའི་ཆེད་དུ་རྩོམ་ཡིག་
འབྲི་སྐབས། ཁྱེད་ཀྱིས་ཆེད་མཁས་པ་ཚོས་སྡོམ་ཚིག་འགོད་སྟངས་དང་ཁས་ལེན་ལ་རྒྱབ་སྐྱོར་བྱེད་ཚུལ། ལྷག་པར་དུ་རྒྱུ་
མཚན་བརྗོད་སྟངས་འདི་དག་ནི་རྒྱུན་ལྡན་དང་མི་འདྲ་བ་ཞིག་ཡིན་ན་གསལ་བཤད་བྱེད་དགོས་པ་ཡོང་སྲིད།
༢། རྒྱ་མཚན་བཤད་པའི་རྩ་དོན་རྣམས་རང་ཉིད་ཀྱི་ཁྱབ་ཁོངས་སུ་གསར་པ་དང་རྩོད་གཞི་ཅན་ཞིག་ཡིན་པ།
སྲོལ་རྒྱུན་ལས་ལྡོག་སྟེ་རྒྱུ་མཚན་བཤད་པའི་རྩ་དོན་ཞིག་ལ་བརྟེན་སྐབས། མ་མཐར་ཡང་ཀློག་པ་པོ་ཁ་ཤས་ཐེ་ཚོམ་གྱི་
རྣམ་འགྱུར་ཅན་ཡིན་སྲིད་པའི་ཚོད་དཔག་བྱེད་ཐུབ། དེར་བརྟེན་ཐེ་ཚོམ་དེ་དག་མེད་པར་བཟོ་ཐབས་སུ་ཁྱབ་པ་ཡོད་པར་
སྒྲུབ་པའི་སྒོ་ནས་སྒྲུབ་རྒྱུ་དང་དེ་ནས་ལུགས་མཐུན་བཟོ་དགོས་པ་དང་། དེ་དག་ཁྱེད་ཀྱི་ཁྱབ་ཁོངས་ཀྱི་མི་གཞན་ལ་ངོ་སྤྲོད་
བྱས་ཀྱིས་ཁོ་ཚོར་བེད་སྤྱོད་བྱེད་དུ་འཇུག་དགོས། གལ་ཏེ་དོན་འདི་བསྒྲུབ་མི་ཐུབ་ན་རང་ཉིད་ཀྱིས་སྒྲུབ་བྱེད་བཀོལ་ནས་
རྒྱུ་མཚན་བརྗོད་སྟངས་ལ་དག་སྐྱེལ་བྱེད་དགོས་པ་ཡིན།
༣། ཁས་ལེན་ཞིག་བཟུང་པར་ཀློག་པ་པོས་གདོང་ལེན་བྱེད་པ་སྟེ། གང་ཡིན་ཟེར་ན་ཁོ་ཚོས་དེ་ནི་དངོས་དོན་ཞིག་ཡིན་པར་མི་འདོད་པ།
གནད་དོན་འདི་འདྲའི་སྐབས་སུ་ཐབས་ཇུས་བཟང་པོ་ཞིག་ནི་ཀློག་པ་པོ་ཚོས་ཁ་གཏད་གཅོག་སྲིད་པའི་རྒྱུ་མཚན་དང་
ཁས་ལེན་གྱི་གོ་རིམ་མ་སྒྲིག་སྔོན་དུ། ཁྱབ་པ་ཡོད་པར་སྒྲུབ་པ་ཞིག་ལ་ཀློག་པ་པོ་ཚོས་ངོས་ལེན་བྱེད་པའི་རེ་བ་ཞིག་དང་
བཅས་འགོ་བརྩམ་དགོས། ཁས་ལེན་དེ་ལ་ཁོ་ཚོ་དགའ་བོ་མི་བྱེད་པ་ཡང་ཡོང་སྲིད། མ་མཐར་ཡང་དེ་ནི་རྒྱུ་མཚན་མི་ལྡན་
པ་ཞིག་མིན་ཚུལ་བརྗོད་ནས་སྐུལ་མ་བྱས་ཆོག །
དཔེར་ན།
མིའི་རིགས་ཀྱི་བྱ་སྤྱོད་ནི་གནམ་གཤིས་འགྱུར་ལྡོག་ལ་འབྲེལ་བ་ཡོད་པ་དེ་ང་ཚོས་ངོས་ལེན་བྱེད་དགོས། (ཁས་ལེན།) གང་
ཡིན་ཟེར་ན་དོན་དངོས་ཐོག་གནམ་གཤིས་ཚན་རིག་པ་ཚང་མས་འདི་འདྲའི་ལྟ་ཚུལ་འཛིན་བཞིན་ཡོད། (རྒྱུ་མཚན།)
ཁྱེད་ཀྱིས་མ་བཤད་པའི་སྐད་ཆ་དེས་ཁྱེད་རང་སུ་ཡིན་མིན་བཤད་ཡོང་།
ཀློག་པ་པོ་ཚོས་ངོས་འཛིན་བྱས་མེད་པའི་རྒྱུ་མཚན་གྱི་རྩ་དོན་ལ་འགྲེལ་བཤད་གནང་སྐབས་ཁྱབ་པ་ཡོད་པར་ར་སྒྲུབ་
པའམ་རྒྱབ་སྐྱོར་བྱས་པ་ཡིན་ན་རང་ཉིད་ཀྱི་ཀློག་པ་པོ་རྣམས་ལ་བརྩི་བཀུར་བྱས་པ་མཚོན་ཐུབ།
འོན་ཀྱང་ཀློག་པ་པོ་ཚོས་ཤེས་རྟོགས་མེད་པ་ཞིག་ལ་ཁྱབ་པ་ཡོད་པར་མ་སྒྲུབ་བ་ཡིན་ན་(མཛའ་མཐུན་མིན་པའི་)དེ་
མཚུངས་ཀྱི་བརྡ་ལན་ཞིག་སྤྲད་པ་ཡིན། གང་ལྟར་ཀྱང༌། ཁྱབ་པ་ཡོད་པར་སྒྲུབ་ཚུལ་ལ་བརྟེན་ནས་ཀློག་པ་པོ་ཚོས་ཁྱེད་
ཀྱི་ལས་འཆར་ལ་སྒྲུབ་བྱེད་བརྒྱུད་ནས་ཁྱེད་ངོས་འཛིན་བྱེད་སྟངས་ལ་ཤུགས་རྐྱེན་སྤྲོད་པ་ཡིན།
ཀློག་པ་པོ་ཁ་ཤས་ཀྱིས་བཤད་ཚུལ་དེ་རིགས་ལ་ཁ་གཏད་གཅོག་སྲིད་པ་སྟེ། རྒྱུ་མཚན་ནི་ཁོ་ཚོས་བཟུང་ཡོད་པའི་ལྡོག་ཏུ་
མེད་པའི་ཡིད་ཆེས་ལ་ཉེན་ཁ་སླེབས་ཀྱི་ཡོད་པས་རེད། རྩོམ་པ་པོ་ཞིག་ནས་དེ་ལྟ་བུའི་ཀློག་པ་པོར་གདོང་ལེན་དང་ཁོ་
ཚོས་ངོས་ལེན་བྱེད་པའི་ཁྱབ་པ་ཡོད་པར་སྒྲུབ་པ་བྱས་ཏེ། ཉུང་མཐར་ཡང་ཁས་ལེན་དེ་ལ་བསམ་བློ་གཏོང་བའི་སྐུལ་སློང་བྱེད་དགོས།
ཚད་ལྡན་མཁས་པ་ཧ་ཅང་མང་པོ་ཞིག་ནས་བསྡོམས་ཚིག་གཅིག་མཚུངས་འགོད་པའི་སྐབས་སུ། ང་ཚོས་ཕལ་ཆེར་དེ་ལ་
ཡིད་ཆེས་བྱེད་ཆོག་པ་ཡིན། 《ཁྱབ་པ་ཡོད་པར་སྒྲུབ་པ།) དེར་བརྟེན་མིའི་རིགས་ཀྱི་བྱ་སྤྱོད་ནི་གནམ་གཤིས་འགྱུར་ལྡོག་ལ་འབྲེལ་བ་
ཡོད་པ་དེ་ང་ཚོས་ངོས་ལེན་བྱེད་དགོས་པ་ཡིན། (ཁས་ལེན།) གང་ཡིན་ཟེར་ན་དོན་དངོས་ཐོག་གནམ་གཤིས་ཚན་རིག་པ་ཚང་
མས་འདི་འདྲའི་ལྟ་ཚུལ་འཛིན་བཞིན་ཡོད། (རྒྱུ་མཚན།)
ཀློག་པ་པོ་རྣམས་ཀྱིས་ཁྱབ་པ་ཡོད་པར་སྒྲུབ་པ་དེ་རྒྱུ་མཚན་ལྡན་པ་ཞིག་ཡིན་པར་ཁས་བླངས་པའི་སྐབས་སུ་རྒྱུ་མཚན་
དེ་བདེན་པ་དང༌། རྒྱུ་མཚན་དེ་དང་ཁས་ལེན་རྣམས་ཁྱབ་པ་ཡོད་པར་སྒྲུབ་པའི་སྤྱིར་བཏང་གི་རྒྱུ་རྐྱེན་དང་སྤྱིར་བཏང་གི་
མཇུག་འབྲས་ཀྱི་དཔེ་མཚོན་ཧ་ཅང་ཡག་པོ་ཞིག་ཡིན་པས་ན་ཀློག་པ་པོ་རྣམས་ཀྱིས་ཆེས་དམའ་མཐར་ཡང་དེ་ངོས་ལེན་
བྱེད་པ་ནི་གཏན་ཚིགས་རིགས་པ་དང་རྗེས་སུ་མཐུན་པ་ཞིག་རེད། གལ་སྲིད་ཁོ་ཚོས་དེ་ལྟར་མ་བྱས་པ་ཡིན་ན་རྒྱུ་མཚན་
ལྡན་པའི་སྒྲུབ་བྱེད་ཅིག་གིས་ཁོ་ཚོའི་བསམ་ཚུལ་ལ་འགྱུར་བ་གཏོང་མི་ཐུབ་པ་ལྟ་བུ་རེད།
༡༡་༦ ཁྱབ་པ་ཡོད་པར་སྒྲུབ་པ་བཀོལ་ནས་སྒྲུབ་བྱེད་ལ་ཚོད་ལྟ་བྱེད་པ།
ཁོ་ཚོས་དེ་དངོས་སུ་མ་བརྗོད་ན་ཡང་། སྒྲུབ་བྱེད་ཡོད་ཚད་ཁྱབ་པ་ཡོད་པར་སྒྲུབ་པ་ལ་བརྟེན་ཡོད། ཁྱེད་ཀྱིས་ཁྱབ་པ་
ཡོད་པར་སྒྲུབ་པ་ཞིག་ཡིད་ལ་འཆར་ཐབས་བྱས་ནས་སྒྲུབ་བྱེད་ཅིག་གི་ལུགས་མཐུན་རང་བཞིན་ལ་ཚོད་ལྟ་བྱས་
ཆོག །གཤམ་དུ་སྐྱོན་ཆ་ཅན་གྱི་སྒྲུབ་བྱེད་ཅིག་ཡོད་པ་དེ་ནི་དྲག་རྩུབ་ཅན་གྱི་གཟུགས་མཐོང་བརྙན་པར་གྱི་རྩེད་མོ་ཡིས་ཕྲུ་
གུ་ཚོར་ཤུགས་རྐྱེན་གང་འདྲ་ཐེབས་མིན་སྐོར་ཡིན།
དེང་སྐབས་ཀྱི་ལོ་༡༢ ནས་༡༦ བར་གྱི་བྱིས་པ་རྣམས་མི་རབས་སྔོན་མའི་བྱིས་པ་ཚོ་ལས་དྲག་རྩུབ་ཆེ། (རྒྱུ་མཚན།) སྦི་རོན་
(༢༠༡༣) ལགས་ནས་དེ་ལྟར་ཡིན་པ་བསྟན་ཡོད། (བདེན་དཔང་།)དོན་དངོས་འདི་དག་ལ་གཞིགས་ན་དྲག་རྩུབ་ཅན་གྱི་
གཟུགས་མཐོང་བརྙན་པར་གྱི་རྩེད་མོ་དེང་སྐབས་ཀྱི་ན་གཞོན་ཚོར་གཏོར་བཤིག་རང་བཞིན་གྱི་ཤུགས་རྐྱེན་ཐེབས་ཀྱི་ཡོད་
པ་མངོན་གསལ་དོད་པོར་སྣང་། 《ཁས་ལེན།)
འདིར་ནོར་འཁྲུལ་ག་རེ་ཡོད་པ་ཤེས་རྟོགས་བྱེད་དགོས་ན་ང་ཚོས་ཁྱབ་པ་ཡོད་པར་སྒྲུབ་པ་ཞིག་གིས་གཟུགས་མཐོང་
བརྙན་པར་གྱི་རྩེད་མོ་ཡིས་བྱིས་པ་ཚོར་ཤུགས་རྐྱེན་སྤྲོད་པའི་སྐོར་ལ་མཇུག་སྡོམ་བསམ་བློ་གཏོང་ཆོག །
དཔེར་ན།
བྱིས་པ་རྣམས་ཀྱིས་རྟག་པར་དྲག་ཤུལ་ཅན་གྱི་སྤྱོད་པ་རྩུབ་མོ་དང་འབྲེལ་བའི་སྣང་བརྙན་ལ་བལྟས་པ་ཡིན་ན་ཁོ་ཚོར་
ཤུགས་རྐྱེན་ཧ་ཅང་ངན་པ་ཐེབས་ཀྱི་ཡོད། (《ཁྱབ་པ་ཡོད་པར་སྒྲུབ་པ།) དེང་སྐབས་ཀྱི་ལོ་༡༢ ནས་༡༦ བར་གྱི་བྱིས་པ་རྣམས་མི་
རབས་སྔོན་མའི་བྱིས་པ་ཚོ་ལས་དྲག་རྩུབ་ཆེ། (རྒྱུ་མཚན།) སྦི་རོན་(༢༠༡༣) ལགས་ནས་དེ་ལྟར་ཡིན་པ་བསྟན་ཡོད། (བདེན་དཔང་།)
དོན་དངོས་འདི་དག་ལ་གཞིགས་ན་དྲག་རྩུབ་ཅན་གྱི་གཟུགས་མཐོང་བརྙན་པར་གྱི་རྩེད་མོ་ཡིས་དེང་སྐབས་ཀྱི་ན་གཞོན་
ཚོར་གཏོར་བཤིག་རང་བཞིན་གྱི་ཤུགས་རྐྱེན་ཐེབས་ཀྱི་ཡོད་པ་མངོན་གསལ་དོད་པོར་སྣང་། (ཁས་ལེན།)
ད་ལྟ་ང་ཚོས་གནད་དོན་མཐོང་ཐུབ། བྱེ་བྲག་གི་རྒྱུ་རྐྱེན་སྟེ། ལོ་༡༢ ནས་༡༦ བར་གྱི་བྱིས་པའི་དྲག་རྩུབ་དོན་རྐྱེན་མང་དུ་
ཕྱིན་པ་ནི། ཁྱབ་པ་ཡོད་པར་སྒྲུབ་པའི་སྤྱིར་བཏང་གི་རྒྱུ་རྐྱེན་དང་མཐུན་གྱི་མེད། བྱིས་པས་དྲག་ཤུལ་ཅན་གྱི་སྤྱོད་པ་རྩུབ་
མོ་དང་འབྲེལ་བའི་སྣང་བརྙན་ལ་བལྟས་པ་དེ་རེད།
དེར་བརྟེན་བྱིས་པའི་དྲག་རྩུབ་དོན་རྐྱེན་མང་དུ་བྱུང་བའི་ཤོད་སྟངས་དེ་བདེན་པ་ཡིན་ནའང་། ཁས་ལེན་དེ་ནི་ཡང་དག་པ་
ཡིན་པའི་ར་སྤྲོད་བྱེད་མི་ཐུབ། གནད་དོན་འདི་སེལ་ཐབས་བྱེད་ཆེད། ང་ཚོས་ངེས་པར་དུ་རྒྱུ་མཚན་ལ་བཟོ་བཅོས་བརྒྱབ་
ནས་དེ་ཁྱབ་པ་ཡོད་པར་སྒྲུབ་པའི་སྤྱིར་བཏང་གནས་ཚུལ་གྱི་དཔེ་མཚོན་ཡག་པོ་ཞིག་ཏུ་སྒྱུར་བར་བྱེད་དགོས། འདིས་
བདེན་དཔང་གསར་པ་བཏོན་ནས་རྒྱུ་མཚན་གསར་པ་འདིར་རྒྱབ་སྐྱོར་བྱེད་དགོས་པའི་གནས་སྐབས་ཡོང༌།
བྱིས་པ་རྣམས་ཀྱིས་རྟག་པར་དྲག་ཤུལ་ཅན་གྱི་སྤྱོད་པ་རྩུབ་མོ་དང་འབྲེལ་བའི་སྣང་བརྙན་ལ་བལྟས་པ་ཡིན་ན་ཁོ་ཚོར་
ཤུགས་རྐྱེན་ཧ་ཅང་ངན་པ་ཐེབས་ཀྱི་ཡོད། 《ཁྱབ་པ་ཡོད་པར་སྒྲུབ་པ།) འདས་པའི་ལོ་བཅུའི་ནང་གཟུགས་མཐོང་བརྙན་པར་གྱི་རྩེད་
མོ་ནི་བྱིས་པ་རྣམས་དྲག་རྩུབ་ཀྱི་ལྟད་མོར་བལྟ་སའི་འབྱུང་ཁུངས་གཙོ་བོ་ཞིག་ཏུ་གྱུར་ཡོད། 《རྒྱུ་མཚན་གསར་པ།) འཇོན་སེ་
(༢༠༡༤) ལགས་ནས་འདི་ལྟར་བརྗོད་ཡོད་(བདེན་དཔང་གསར་པ།) དོན་དངོས་འདི་དག་ལ་གཞིགས་ན་དྲག་རྩུབ་ཅན་གྱི་
གཟུགས་མཐོང་བརྙན་པར་གྱི་རྩེད་མོ་ཡིས་དེང་སྐབས་ཀྱི་ན་གཞོན་ཚོར་གཏོར་བཤིག་རང་བཞིན་གྱི་ཤུགས་རྐྱེན་ཐེབས་
ཀྱི་ཡོད་པས། དེང་སྐབས་ཀྱི་བྱིས་པ་རྣམས་མི་རབས་སྔོན་མའི་བྱིས་པ་ཚོ་ལས་དྲག་རྩུབ་ཆེ་རུ་སོང་བ་མངོན་གསལ་དོད་
པོ་རེད། (ཁས་ལེན།)
འོན་ཀྱང་སྒྲུབ་བྱེད་ཀྱི་ལམ་ཕྱོགས་གཏོར་བར་དགའ་བའི་ཀློག་པ་པོ་ཞིག་གིས་ད་དུང་ངོ་རྒོལ་བྱེད་སྲིད་དེ།
ཅུང་ཟད་སྒུག་དང་བརྙན་པར་དེ་དག་ཚང་མ་དྲག་ཤུལ་ཅན་གྱི་སྤྱོད་པ་རྩུབ་མོ་དང་འབྲེལ་བའི་སྣང་བརྙན་མ་རེད། དེ་དག་
ལས་མང་ཆེ་བ་ནི་འགུལ་རིས་དྲག་ཤུགས་ཅན་ཡིན་པ་དང་། བྱིས་པ་རྣམས་རྟག་པར་འབྲེལ་འདྲིས་བྱེད་པ་མིན།
ལན་འདེབས་ཁྲོད། རྩོམ་པ་པོས་གནད་དོན་དེ་དག་ཐག་གཅོད་མི་བྱེད་ཐབས་མེད་ཡིན།
ད་ལྟ་གནད་དོན་གལ་ཆེན་རྣམས་ཀྱི་སྐོར་ལ་རྩོད་གླེང་བྱེད་མཚམས་མི་འཇོག་པའི་རྒྱུ་མཚན་གང་ཡིན་པ་ཤེས་
རྟོགས་བྱུང་ཡོད། ཁྱེད་ཀྱི་གནད་དོན་ནི་རླུང་ཚོགས་པའི་སྣོད་ལྟ་བུ་ཡིན་བསམ་པའི་སྐབས་སུ་ཡང་ཀློག་པ་པོས་མུ་མཐུད་
ནས་སྐད་ཆ་འདྲི་སྲིད། ཅུང་ཟད་སྒུག་དང་། འདིའི་སྐོར་ཅི་འདྲ་རེད་དམ། ཀློག་པ་པོ་རྣམས་ཀྱིས་རྒྱུ་མཚན་རྣམས་ལ་
ཐབས་ལམ་གཉིས་ཀྱི་སྒོ་ནས་ཁ་གཏད་གཅོག་གི་རེད། ཁོ་ཚོས་རྒྱུ་མཚན་རྣམས་རྨང་གཞི་བརྟན་པོ་མེད་པའི་བདེན་དཔང་
ངམ་ཡང་ན་དེ་དག་ཁས་ལེན་ལ་འབྲེལ་བ་མི་འདུག་ཅེས་དགག་པ་བརྒྱབ་ཆོག །དགག་བྱ་དང་པོའི་རིགས་ལ་ལན་
འདེབས་པར་ངེས་པར་དུ་བདེན་དཔང་ཡག་པོ་ཞིག་བཙལ་དགོས། རིགས་གཉིས་པ་ལ་ལན་འདེབས་པར་ངེས་པར་དུ་
རང་གི་རྒྱུ་མཚན་ལ་འབྲེལ་བ་ཡོད་པའི་ཁྱབ་པ་ཡོད་པར་སྒྲུབ་པ་མཁོ་འདོན་བྱེད་དགོས། གལ་སྲིད་དེ་ལྟར་བྱེད་མ་ཐུབ་པ་
ཡིན་ན་ངེས་པར་དུ་རང་ཉིད་ཀྱི་སྒྲུབ་བྱེད་ལ་བསྐྱར་བཅོས་སམ་འགྱུར་བ་གཏོང་དགོས།
༡༡་༧ གཞན་ལུགས་ཀྱི་ཁྱབ་པ་ཡོད་པར་སྒྲུབ་པར་ཁ་གཏད་གཅོག་པ།
སྒྲུབ་བྱེད་ཀྱི་འགོད་པར་དཀའ་ལས་ཁག་ཤོས་ནི་ཞིབ་འཇུག་པའི་ཚོགས་སྡེ་ནས་དང་ལེན་བྱེད་པའི་ཁས་ལེན་དང་བདེན་
དཔང༌། ཚོགས་སྡེ་དེ་ནས་ཉམས་སུ་ལེན་པའི་ཁྱབ་པ་སྒྲུབ་ཚུལ་ལ་ཁ་གཏད་གཅོག་མཁན་ཚོ་རེད། འདི་ལས་ལྷག་པའི་
དཀའ་ཚེགས་ཆེ་བའི་རྩོད་གླེང་གི་ལས་འགན་ཞིག་མེད། གང་ཡིན་ཟེར་ན་ཚོགས་སྡེ་ཞིག་གི་ཁྱབ་པ་ཡོད་པར་སྒྲུབ་པ་ལ་
ཁ་གཏད་གཅོག་པའི་སྐབས་སུ། ཀློག་པ་པོ་རྣམས་ལ་ཁོ་ཚོས་གང་ཞིག་ལ་ཡིད་ཆེས་བྱེད་བཞིན་པ་དེ་ལ་འགྱུར་བ་གཏོང་
དགོས་པ་ཙམ་དུ་མ་ཟད། ཁོ་ཚོའི་རྒྱུ་མཚན་བརྗོད་སྟངས་ལའང་འགྱུར་བ་གཏོང་དགོས་པའི་རེ་སྐུལ་ཞུ་བཞིན་ཡོད། ཁྱབ་
པ་ཡོད་པར་སྒྲུབ་པ་ཞིག་ལ་གྲུབ་འབྲས་ལྡན་པའི་ཁ་གཏད་གཅོག་པར། ཐོག་མར་དེ་ལ་ངོས་ལེན་བྱེད་མཁན་ཚོས་ཇི་ལྟར་
སྲུང་སྐྱོབ་བྱེད་ཚུལ་ཡིད་ལ་འཆར་ཐབས་བྱ་རྒྱུ་དེ་རེད། ཁྱབ་པ་ཡོད་པར་སྒྲུབ་པ་ནི་དེ་ལ་རྒྱབ་སྐྱོར་བྱེད་པའི་སྒྲུབ་བྱེད་
རིགས་མི་འདྲ་མང་པོ་ཞིག་ཡོད་པས་ན། དེ་དག་ལ་ཐབས་ལམ་མི་འདྲ་བ་མང་པོའི་སྒོ་ནས་ཁ་གཏད་གཅོག་དགོས་པ་ཡིན།
༡༡་༧་༡ ཉམས་མྱོང་ལ་གཞིར་བཞག་པའི་ཁྱབ་པ་ཡོད་པར་སྒྲུབ་པ་ཁ་གཏད་གཅོག་པ།
རང་ཉིད་ཀྱི་ཉམས་མྱོང་དང་མི་གཞན་པའི་སྙན་ཞུ་གཞིར་བཟུང་ནས་ཁྱབ་པ་ཡོད་པར་སྒྲུབ་པའི་སྒོ་ནས་སྒྲུབ་རྒྱུ་དགོས་པ་
མི་རྣམས་ཀྱིས་འཆར་ཅན་རྫུན་བཤད་པའི་སྐབས་སུ་ང་ཚོ་ཁོ་ཚོར་ཡིད་ཆེས་མེད།
འབུ་གསོད་རྫས་ཁོར་ཡུག་གི་ནང་ཁྱབ་(སིམ) པའི་སྐབས་སུ་རི་སྐྱེས་འདབ་ཆགས་ཀྱི་སྒོང་ཤུན་ཧ་ཅང་ཉམས་ཞན་དུ་
གྱུར་ཏེ། སྒོ་ང་ནས་བྱ་ཕྲུག་ཐོན་ཚད་ཇེ་ཉུང་དུ་ཕྱིན་པ་དང༌། འདབ་ཆགས་བྱ་ཡི་གྲངས་འབོར་ཡང་མར་ལྷུང་གི་ཡོད།
ཁྱབ་པ་ཡོད་པར་སྒྲུབ་པ་འདི་གཉིས་ལ་ཁ་གཏད་གཅོག་པར་ཁྱེད་ལ་གདམ་ཀ་གཉིས་ཡོད་པ་དང༌། དེ་གཉིས་ཀ་ཁག་པོ་
ཡིན། (༡) ཉམས་མྱོང་གི་ཡིད་རྟོན་རང་བཞིན་ལ་ཁ་གཏད་གཅོག་དགོས་པ་དེ་ལས་སླ་བོ་ཞིག་གཏན་ནས་མིན། (༢)
དམིགས་བསལ་གནས་སྟངས་ཀྱི་རྐྱེན་ལ་བརྟེན་ནས་ངོས་ལེན་བྱེད་མི་རུང་བ་ལ་ལྡོག་ཕྱོགས་ཀྱི་དཔེ་མཚོན་འཚོལ་དགོས།
༡༡་༧་༢ མཁས་པ་ཚད་ཐུབ་ལ་གཞིར་བཞག་པའི་ཁྱབ་པ་ཡོད་པར་སྒྲུབ་སྟངས་ལ་ཁ་གཏད་གཅོག་པ།
ང་ཚོས་མི་ཁ་ཤས་ཀྱི་ཆེད་ལས་མཁས་པའི་ཡོན་ཏན་དང༌། གོ་བབས་དང་། ཡང་ན་ཡིད་དབང་འགུག་པའི་ཁྱད་ཆོས་
བཅས་ལ་བརྟེན་ནས་ཡིད་ཆེས་བྱེད་ཀྱི་ཡོད།
མཁས་པ་ཚད་ཐུབ་ག་གེ་མོ་མཆོག་གིས་འདི་ཀ་པ་རེད་གསུངས་པ་ཡིན་ན་ཀ་པ་ངེས་པར་དུ་ཡིན་དགོས་པ་རེད།
མཁས་པ་ཚད་ཐུབ་ལ་འགྲན་སློང་བྱེད་སླ་ཤོས་དང་མཛའ་མཐུན་ཆེ་ཤོས་ཀྱི་བྱེད་ཐབས་ནི། གནད་དོན་དེའི་ཐད་མཁས་པ་
ཚད་ཐུབ་ལ་དེའི་ཆེད་ལས་ཀྱི་ཤེས་བྱ་ལས་བརྒལ་བའི་དཔང་རྟགས་ཡོད་ཚད་མེད་པའམ་ཡང་ན་ཚད་ལས་བརྒལ་བའི་
དཔང་རྟགས་ཡོད་མི་སྲིད་ཅེས་བཤད་རྒྱུ་དེ་རེད། བློ་ཁོག་ཆེ་ཤོས་ཀྱི་བྱ་ཐབས་ནི་དཔྱད་གཞིའི་རྒྱུ་ཆ་འབྲི་མཁན་རྣམས་
མཁས་པ་ཚད་ལྡན་རྩ་བ་ནས་མ་རེད་ཅེས་རྩོད་གླེང་བྱེད་རྒྱུ་དེ་རེད།
༡༡་༧་༣ ཤེས་བྱའི་མ་ལག་ལ་གཞིར་བཞག་པའི་ཁྱབ་པ་ཡོད་པར་སྒྲུབ་སྟངས་ལ་ཁ་གཏད་གཅོག་པ།
གཤམ་གྱི་ཁྱབ་པ་ཡོད་པར་སྒྲུབ་པ་རྣམས་ལ་མཚན་ཉིད་དང༌། རྩ་དོན། གྲུབ་མཐའི་རྣམ་གཞག་བཅས་ལ་བརྟེན་ཡོད།
ཨང་རྩིས་རིག་པ་ནས་ཡོང་བ་ནི། ང་ཚོས་ཡ་གྲངས་གཉིས་བསྣན་པའི་སྐབས་སུ། ང་ཚོར་ཐོབ་པ་ནི་ཆ་གྲངས་རེད།
སྐྱེ་དངོས་རིག་པ་ནས་ཡོང་བ་ནི། སྐྱེ་ལྡན་ཕུང་པོ་ཞིག་ལ་མཚན་མའི་སྐྱེ་འཕེལ་ཡོད་སྐབས་སུ། དེའི་དངོས་པོའི་བྱེ་བྲག་གི་
རྒྱུད་ཕྱི་མ་མི་འདྲ་བ་རེད།
ཁྲིམས་ལུགས་ནས་ཡོང་བ་ནི། ང་ཚོས་ལག་ཁྱེར་མེད་པར་རླངས་འཁོར་གཏོང་སྐབས། ང་ཚོས་(ཚབས་ཆེན་མ་ཡིན་པའི)
ཉེས་པ་བཟོས་པ་རེད།
ཁྱབ་པ་ཡོད་པར་སྒྲུབ་པ་དེ་དག་ལ་ཁ་གཏད་གཅོག་པའི་སྐབས་སུ། “དོན་དངོས་” ནི་སྐབས་འདིར་འབྲེལ་མེད་ལྟ་བུར་
གྱུར་ཡོད། ངེས་པར་དུ་སྒྲིག་སྲོལ་དེ་ལ་ཁ་གཏད་གཅོག་དགོས་ཀྱང་དེ་ནི་ཧ་ཅང་ཁག་པོ་ཡིན། ཡང་ན་གནད་དོན་འདི་ཁྱབ་
པ་ཡོད་པར་སྒྲུབ་པའི་ཁྱབ་ཁོངས་སུ་མི་གཏོགས་པ་སྟོན་དགོས།
༡༡་༧་༤སྤྱིར་བཏང་རིག་གཞུང་དང་འབྲེལ་བའི་ཁྱབ་པ་ཡོད་པར་སྒྲུབ་སྟངས་ལ་ཁ་གཏད་གཅོག་པ།
ཁྱབ་པ་ཡོད་པར་སྒྲུབ་པ་འདི་དག་ནི་ཉམས་མྱོང་རེ་ཟུང་གིས་རྒྱབ་སྐྱོར་བྱས་པ་མིན་པར་རིག་གཞུང་ཧྲིལ་པོའི་ཐུན་མོང་གི་
ཉམས་མྱོང་གིས་རྒྱབ་སྐྱོར་དགོས་ཀྱི་ཡོད། རིག་གཞུང་དེའི་ཁོངས་མིར་མཚོན་ན་གདོང་ལེན་བྱེད་རྒྱུ་ཡོང་མི་སྲིད་པའི་
"རྒྱུན་ཤེས་"་ནི་དཔེར་ན།
མིག་གིས་མི་མཐོང་ས། སེམས་ཀྱིས་མི་དྲན་ས།
བརྙས་བཅོས་མཁན་ལ་འཁོན་ལན་སློག་དགོས།
སྦལ་ནག་ལ་ལག་པ་འཆང་ན་མཛེར་རྡོག་ཐོན་ཡོང་།
ཁྱབ་པ་ཡོད་པར་སྒྲུབ་པ་འདི་ལྟ་བུ་ནི་རིམ་བཞིན་འགྱུར་བ་ཐེབས་སྲིད་ཀྱང་དེ་ལ་དུས་ཚོད་གང་འཚམ་དགོས་ཀྱི་ཡོད། དེ་
དག་ལ་ཁ་གཏད་བཅག་ཆོག་མོད། འོན་ཀྱང་། ཁྱེད་ཀྱི་ཀློག་པ་པོ་རྣམས་ཀྱིས་གདོང་ལེན་བྱེད་ངེས་ཡིན། རྒྱུ་མཚན་ནི་ཁོ་
ཚོའི་ཕ་མེས་ནས་བརྒྱུད་པའི་རིག་གཞུང་ལ་ཁྱེད་ཀྱིས་ཁ་གཏད་གཅོག་གི་ཡོད་པར་སྣང་བས་སོ༎
༡༡་༧་༥ཁྱབ་པ་ཡོད་པར་སྒྲུབ་པའི་བྱེད་ཐབས་ལ་ཁ་གཏད་གཅོག་པ།
འདི་དག་དམིགས་བསལ་གྱི་དོན་དག་རྣམས་ལ་མ་སྦྱར་བའི་སྔོན་དུ་སྤྱིར་བཏང་གི་འདུ་ཤེས་ཀྱི་རིགས་ཤིག་(ཁྱད་ཆོས་
རང་བཞིན་ཅན་གྱི་ཁྱབ་པ་ཡོད་པར་སྒྲུབ་པ།) ཡིན་པར་བསམ་བློ་གཏོང་དགོས། ང་ཚོས་རྒྱུ་མཚན་གྱི་སྙིང་པོ་བསྡུས་ནས་
བརྗོད་སྐབས་འདི་དག་བེད་སྤྱོད་གཏོང་གི་ཡོད། (དེ་དག་ནི་ཁྱབ་པ་ཡོད་པར་སྒྲུབ་པ་མང་པོའི་འབྱུང་ཁུངས་རེད།)
སྤྱིར་བཏང་ཅན་དུ་བསྒྱུར་བ།
མི་ཚང་མས་གནད་དོན་ཀ་པ་ལ་སྤུས་ཚད་ཁ་པ་ཡོད་པ་ཤེས་རྟོགས་བྱུང་བའི་སྐབས་སུ་གནད་དོན་ཀ་པ་ཚང་མར་ཕལ་
ཆེར་སྤུས་ཚད་ཁ་པ་ཡོད་པར་འདོད།
(གཅིག་མཐོང་ཀུན་ཤེས།) (གཅིག་མཐོང་བ་དང་ཡོད་ཚད་མཐོང་བ།)
(མཚུངས་ཆོས།)རིགས་བསྡུར་བ།
ཀ་པ་ཕྱོགས་མང་ཆེ་བ་ནས་ཁ་པ་འདྲ་མཚུངས་ཡིན་པའི་སྐབས་སུ་ཀ་བ་ནི་ཕྱོགས་གཞན་པའི་ཐད་ནས་ཀྱང་ཁ་བ་འདྲ་
མཚུངས་ཡིན། (ཕ་དང་འདྲ་བའི་བུ།)
རྟགས་མཚན།
ཁ་པ་ནམ་རྒྱུན་ཀ་པ་ཡི་སྔོན་དུ་བྱུང་བ་དང་། དུས་མཉམ་དང་རྗེས་སུ་འབྱུང་བའི་སྐབས་སུ་ཁ་པ་ནི་ཀ་པ་ཡི་རྟགས་མཚན་
ཡིན། (ལག་པ་གྲང་མོ། སེམས་པ་དྲོན་མོ།)
མཚན་ཉིད་རིག་པ་བ་རྣམས་ཀྱི་ཁྱབ་པ་ཡོད་པར་སྒྲུབ་པ་དེ་དག་ལ་དོགས་འདྲི་བྱས་མྱོང་། འོན་ཀྱང་དོན་དངོས་ཐོག་ང་
ཚོས་དོན་དག་དེ་རྣམས་བཀོལ་སྤྱོད་དམ་ཚོད་འཛིན་གྱི་ཆ་རྐྱེན་དུ་འགྲོ་བཞིན་ཡོད་མེད་ཁོ་ནར་དོགས་འདྲི་བྱེད་ཀྱི་ཡོད། ང་
ཚོས་ཀ་པ་དང་ཁ་པ་མཚུངས་བསྡུར་བྱས་ཆོག།འོན་ཀྱང་བྱས་མི་ཆོག་པ་ནི་་
༡༡་༧་༦དད་མོས་རྩ་དོན་རྨང་གཞིར་བཞག་པའི་ཁྱབ་པ་ཡོད་པར་སྒྲུབ་པ་ལ་ཁ་གཏད་གཅོག་པ།
ཁྱབ་པ་ཡོད་པར་སྒྲུབ་པ་ཁ་ཤས་ནི། ཁ་གཏད་གཅོག་ཐབས་བྲལ་བ་ཞིག་ཡིན་ཏེ། ཇེ་ཧྥེ་སོན་ལགས་ཀྱིས་འབོད་སྐུལ་ཞུ་
དོན། ང་ཚོའི་སེམས་ནང་རང་ཉིད་ལ་ར་འཕྲོད་པའི་བདེན་པ་ཞིག་ཡོད་པ་ནི་མི་ཚང་མ་འདྲ་མཉམ་གྱི་སྒོ་ནས་གསར་སྐྲུན་
བྱས་ཡོད་་་ད་དུང་དཔེ་མཚོན་གཞན་ནི།
ཁས་ལེན་གང་ཞིག་བདེན་དོན་ཡིན་པའི་ཉམས་མྱོང་བྱུང་བའི་སྐབས་སུ་དེ་ནི་དངོས་བདེན་ཡིན་པ་སྨོས་ཅི་དགོས།
ཁས་ལེན་གང་ཞིག་ལྷ་ཆོས་ཀྱི་བསླབ་བྱ་གཞིར་བཞག་བྱས་ཡོད་པའི་སྐབས་སུ་དེ་ནི་དངོས་བདེན་ཡིན་པ་སྨོས་ཅི་དགོས།
དེ་ལྟ་བུའི་ཁྱབ་པ་ཡོད་པར་སྒྲུབ་པ་ནི་བདེན་དཔང་གིས་རྒྱབ་སྐྱོར་བྱས་པ་མ་ཡིན་པར། དེ་ལྟར་ཡིན་ངེས་པར་མཐའ་
གཅིག་ཏུ་ཞེན་པ་བྱེད་མཁན་ཚོས་རྒྱབ་སྐྱོར་བྱས་པ་ཡིན། དེ་ལྟ་བུ་ལ་ཁ་གཏད་གཅོག་པ་ནི་སྙིང་པོ་སྤུ་ཙམ་ཡང་མེད། གང་
ཡིན་ཟེར་ན་དེ་དག་ནི་དད་མོས་ཀྱི་བསྒྲགས་གཏམ་ཡིན་པས་སྒྲུབ་བྱེད་དང་བདེན་དཔང་འགྲོ་ས་མེད། ཁྱེད་ཀྱིས་དཔྱད་
གཞིའི་རྒྱུ་ཆ་བསྡུ་རུབ་སྐབས་གནས་ཚུལ་དེ་འདྲར་འཕྲད་པའི་ཚེ། དེ་དག་སྣང་མེད་ལ་གཏོང་བའམ་དེ་དག་ཞིབ་འཇུག་གི་
བརྗོད་གཞིར་བརྩི་མི་རུང༌། འོན་ཀྱང་མི་ཚེའི་སྙིང་པོར་འཚོལ་ཞིབ་བྱེད་པ་ཞིག་ཏུ་བརྩིས་ཆོག །
མྱུར་ཐབས། རྒྱུ་མཚན། བདེན་དཔང་། ཁྱབ་པ་ཡོད་པར་སྒྲུབ་པ།
ཁྱེད་ཀྱིས་ཐབས་གཉིས་སྤྱད་ནས་རྒྱུ་མཚན་རྣམས་ལ་ཁུངས་སྐྱེལ་བྱས་ཆོག །བདེན་དཔང་མཁོ་འདོན་བྱེད་པའམ་ཡང་ན་
དེ་དག་ཁྱབ་པ་ཡོད་པར་སྒྲུབ་པ་ཞིག་ལས་ཚུར་དྲངས་ནས་རྒྱབ་སྐྱོར་བྱས་ཆོག །ཐབས་ལམ་འདི་ལྟ་བུ་རེ་རེས་སྒྲུབ་བྱེད་
འགོད་སྟངས་མ་འདྲ་བའི་ཕྱོགས་ལ་ཁྲིད་པ་ཡིན། ཞིབ་འཇུག་མི་སྣས་སྤྱིར་བཏང་ཐབས་ལམ་གཉིས་པ་ལས་དང་པོ་ལ་
ཡིད་ཆེས་མང་བ་བྱེད་ཀྱི་ཡོད། དེར་བརྟེན་ཐབས་ཤེས་གང་ཡོད་བཏོན་ནས་རྒྱུ་མཚན་རྣམས། ཁུངས་བཙན་པའི་བདེན་
དཔང་ལ་གཞི་བཅོལ་དགོས། གཤམ་གྱི་སྒྲུབ་བྱེད་འདི་གཉིས་བསྡུར་བ་ཡིན་ན།
ང་ཚོས་ཐབས་ཤེས་གང་ཡོད་བཏོན་ནས་གཞོན་སྐྱེས་རྣམས་ཀྱིས་རླངས་འཁོར་གཏོང་བཞིན་ཁ་པར་འཕྲིན་ཐུང་མི་གཏོང་
བའི་བཤོལ་འདེབས་རྒྱག་གི་ཡོད། (ཁས་ལེན།) གང་ཡིན་ཟེར་ན་སེམས་གཡེང་ནས་རླངས་འཁོར་གཏོང་བ་ནི་ན་གཞོན་རྣམས་
འཆི་བའི་རྒྱུ་རྐྱེན་གཙོ་བོ་ཞིག་རེད། (རྒྱུ་མཚན།) ཨ་རིའི་ནད་རིགས་སྔོན་འགོག་ལྟེ་གནས་ཀྱིས་བཤད་པ་ལྟར་ན་ལོ་༡༢ ནས་
༡༩ བར་གྱི་མིའི་ཁྲོད་རླངས་འཁོར་གྱི་དོན་རྐྱེན་གྱིས་འཆི་སྐྱོན་བྱུང་བ་གསུམ་ཆ་གཅིག་ལས་བརྒལ་བ་བྱུང་
འདུག །རླངས་འཁོར་གཏོང་བཞིན་ཁ་པར་འཕྲིན་ཐུང་བསྐུར་ཚད་ལྡབ་འགྱུར་གྱིས་མང་དུ་འགྲོ་བཞིན་ཡོད་པ་ལས་རླངས་
འཁོར་གཏོང་མཁན་གང་རུང་དེའི་ནང་ཚུད་ཡོད། དེར་མ་ཟད་་་(བདེན་དཔང་།)
ང་ཚོས་ཐབས་ཤེས་གང་ཡོད་བཏོན་ནས་གཞོན་སྐྱེས་རྣམས་ལ་རླངས་འཁོར་གཏོང་བཞིན་ཁ་པར་འཕྲིན་ཐུང་མི་གཏོང་
བའི་བཤོལ་འདེབས་རྒྱག་གི་ཡོད། (ཁས་ལེན།) གང་ཡིན་ཟེར་ན་ཁོ་ཚོས་དེ་ལྟར་བྱས་པ་ཡིན་ན་ཁོ་ཚོར་རླངས་འཁོར་བརྡབ་
སྐྱོན་ཡོང་བའི་ཉེན་ཁ་ཆེ་རུ་འགྲོ་བཞིན་ཡོད། (རྒྱུ་མཚན་དང་པོ།) རླངས་འཁོར་གཏོང་བ་ནི་དཀའ་ངལ་ཅན་ཞིག་དང་འཕྲིན་ཐུང་
བསྐུར་བ་ནི་སེམས་གཡེང་དུ་འཇུག་པའམ་བར་ཆད་ཡིན། (རྒྱུ་མཚན་གཉིས་པ) རྒྱུ་མཚན་དང་པོར་རྒྱབ་སྐྱོར།) ང་ཚོས་ཤེས་གསལ་ལྟར་མི་
རྣམས་ཀྱིས་མགོ་རྙོག་ཆེ་བའི་ལས་དོན་ཞིག་སྒྲུབ་པའི་སྐབས་སེམས་པ་གཡེང་ན་ཁོ་ཚོའི་ལས་དོན་ཡག་པོ་སྒྲུབ་མི་ཐུབ།
(ཁྱབ་པ་ཡོད་པར་སྒྲུབ་པས་རྒྱུ་མཚན་གཉིས་པ་དང་རྒྱུ་མཚན་དང་པོ་མཐུན་སྦྱོར་བྱེད་པ།)
གལ་ཏེ་ཁྱེད་ཉིད་དེང་རབས་ཀྱི་ཀློག་པ་པོ་མང་ཆེ་ཤོས་དང་འདྲ་བ་ཡིན་ན་ཕལ་ཆེར་སྒྲུབ་བྱེད་དང་པོ་དེ་ལ་དགའ་མོས་
བྱེད། རྒྱུ་མཚན་ནི་དེའི་ཁྱབ་པ་ཡོད་པར་སྒྲུབ་པ་ནི་རྩོད་རྙོག་གི་རང་བཞིན་ཅན་མིན་པ་དང༌། (དེའི་དབང་གིས་སྨོས་མི་
དགོས་པ།) དེའི་སྒྲུབ་བྱེད་རྣམས་ལ་ཁུངས་བཙན་པའི་བདེན་དཔང་གིས་རྒྱབ་སྐྱོར་ཡོད། སྒྲུབ་བྱེད་གཉིས་པ་ནི་ཕལ་ཆེར་
ལུགས་དང་མཐུན་པ་ཞིག་ཡིན་པ་སྟེ། རྒྱུ་མཚན་དང་པོ་དང་རྒྱུ་མཚན་གཉིས་པ་ནི་ཁྱབ་པ་ཡོད་པར་སྒྲུབ་པའི་སྤྱིར་བཏང་
གི་རྒྱུ་རྐྱེན་དང་སྤྱིར་བཏང་གི་མཇུག་འབྲས་ཀྱི་དཔེ་མཚོན་ཧ་ཅང་ཡག་པོ་ཞིག་ཡིན་པས་སོ།།
ལྷག་པར་དུ་ཁྱབ་པ་ཡོད་པར་སྒྲུབ་པ་དང་རྒྱུ་མཚན་ཁོ་ནར་བརྟེན་ནས་དོན་དངོས་ཀྱི་ཁས་ལེན་ལ་རྒྱབ་སྐྱོར་བྱེད་མི་ཐུབ།
རླངས་འཁོར་གཏོང་བཞིན་དུ་ཁ་པར་འཕྲིན་ཐུང་བསྐུར་བ་ནི་ན་གཞོན་རྣམས་འཆི་སྐྱོན་ཡོང་བའི་རྒྱུ་རྐྱེན་གཙོ་བོ་རེད། ཁས་
ལེན་གྱི་དོན་དངོས།) གང་ཡིན་ཟེར་ན་རླངས་འཁོར་སྐོར་དུས་འཕྲིན་ཐུང་བསྐུར་བ་ནི་སེམས་པ་གཡེང་བའི་བར་ཆད་ཡིན། (རྒྱུ་མཚན།)
རླངས་འཁོར་ཁ་ལོ་བའི་སེམས་པ་གཡེང་བ་ཡིན་ན་ཁོ་ཚོར་བརྡབ་སྐྱོན་ཚབས་ཆེན་པོ་དང་ཐ་ན་སྲོག་སྐྱོན་ཤོར་བའི་ཉེན་
ཁ་ཆེ་རུ་འགྲོ་བཞིན་ཡོད། ཁྱབ་པ་ཡོད་པར་སྒྲུབ་པ།)
ཁྱེད་ཀྱིས་བསམ་བློ་གཏོང་གི་ཡོད་དམ། ངས་ཡིད་ཆེས་བྱེད་ཀྱི་ཡོད་མོད་ང་ལ་བདེན་དཔང་འགའ་ཤས་དགོས་ཀྱི་ཡོད།
རྒྱུན་ཤེས་རང་བཞིན་གྱི་ཚུར་སྣང་འདིའི་རིགས་ཀྱིས་གནད་དོན་གསལ་བཤད་བྱེད་ཐུབ། ང་ཚོས་རྒྱུ་མཚན་ཁོ་ན་བཤད་
ནས་འཕྲིན་ཐུང་བསྐུར་བ་ནི་ན་གཞོན་འཆི་སྐྱོན་ཡོང་བའི་རྒྱུ་རྐྱེན་གཙོ་བོ་ཡིན་པ་དང་། ཡང་ན་ན་གཞོན་འཆི་སྐྱོན་ཡོང་བའི་
ཆོས་
རྒྱུ་རྐྱེན་རྩ་བ་ནས་མིན་བའི་མཐའ་སྡོམ་རྒྱག་མི་ཐུབ། ཁྱབ་ཁོངས་ཉུང་ཤས་མ་གཏོགས་རྩིས་རིག་དང༌། ལྟ་གྲུབ།
ལུགས་ཀྱི་ལྟ་གྲུབ་བཅས་ཀྱི་སྡེ་ཚན་ནང་བདེན་པ་ཁས་ལེན་བྱེད་ཚུལ་ནི་རང་ཉིད་ཀྱིས་ཁས་ལེན་གང་ཞིག་བྱེད་བཞིན་པ་
དེ་དོན་དངོས་ཐོག་གནད་དོན་ཞིག་ཡིན་པ་བདེན་དཔང་བཅས་སྟོན་རྒྱུ་དེ་རེད།
འདི་ལས་ཐོབ་པའི་བསླབ་བྱ་ནི་འདི་ལྟ་སྟེ། ཁྱེད་ཀྱིས་གང་ཐུབ་ཅི་ཐུབ་ཀྱིས་ཁྱབ་པ་ཡོད་པར་སྒྲུབ་པ་གཞི་
བཞག་ནས་རྒྱུ་མཚན་གྲ་རྒྱས་པོ་བྱེད་པ་ཙམ་ལ་མི་བརྟེན་པར་བདེན་དཔང་ཁུངས་བཙན་པོ་ཞིག་ལ་བརྟེན་རྒྱུ་དེ་རེད།

ལེའུ་བཞི་པ། སྒྲུབ་བྱེད་རྣམས་འབྲི་རྩོམ་བྱེད་པ།
ངོ་སྤྲོད། འཆར་གཞི་བསྐྱར་དུ་འདིང་བ།

ཟིན་བྲིས་དུས་ནམ་ཞིག་ལ་འགོ་འཛུགས་དགོས་མིན་གྱི་མན་ངག་ཅིག་མེད། རྩོམ་པ་པོ་མང་དག་ཅིག་གིས་འཆར་གཞི་ཆ་
ཚང་བ་མེད་བཞིན་དུ་ཡང་འགོ་འཛུགས་བྱེད་ཀྱི་ཡོད་ལ། གནས་ཚུལ་རྣམས་ཇེ་གསལ་ལ་སོང་བ་བསྟུན་ཁོ་ཚོས་དོན་དག་
ལེགས་པོ་ཡོད་ཀྱང་སྐབས་དོན་དང་འབྲེལ་བ་མེད་པའི་ཤོག་ངོས་རྣམས་མི་བསྐྱུར་ཀ་མེད་ཡོང་གི་ཡོད། ཁ་ཤས་ཀྱིས་སྐྱ་
ཐིག་དང་ཕྱོགས་བསྡོམས་སོགས་སྣ་ཚོགས་ཤིག་མེད་ན་ལས་ཀ་རྒྱུན་སྐྱོང་མི་ཐུབ། ཡང་ཁ་ཤས་ཀྱིས་དོ་གལ་ཆེན་པོའི་སྒོ་
ནས་འཆར་ཟིན་ཡིག་ཐོག་ཏུ་མ་འཁོད་སྔོན་ལ། རང་ཉིད་ཀྱི་བསམ་བློའི་ནང་ཟིན་བྲིས་ཀྱི་བཀོད་སྒྲིག་ལེགས་པོ་ཞིག་བྱེད་
པ་ཡིན། ཁྱེད་ཀྱིས་རང་ཉིད་ལ་འཚམས་པའི་ཐབས་ལམ་ཞིག་ལ་བརྟེན་ནས་ཟིན་བྲིས་ཐོག་མ་དེ་འགོ་བརྩམས་དགོས་ལ།
དེ་ཡང་ཕྱོགས་བསྡོམས་དང༌། དབྱེ་ཞིབ། མཐའ་དཔྱོད་བཅས་འབྲི་འགོ་བརྩམ་ནས་གནས་སྐབས་དེ་ལ་གྲ་སྒྲིག་བྱས་ཆོག །
གཤམ་དུ་རང་ཉིད་ཀྱིས་འཆར་ཟིན་འགོད་པར་གྲ་སྒྲིག་ཚང་ཡོད་མེད་ཤེས་རྟོགས་ཡོང་ཐབས་ཁག་ནི།
རང་ཉིད་ཀྱི་ཀློག་པ་པོ་སུ་ཡིན་པ་དང༌། ཁོ་ཚོས་གང་ཞིག་ཤེས་ཀྱི་ཡོད་པ། ཅིའི་ཕྱིར་ཁྱེད་ཀྱི་གནད་དོན་ལ་ངེས་
པར་དུ་ཁོ་ཚོས་དོ་སྣང་བྱེད་དགོས་པའི་རྒྱུ་མཚན་ཤེས་པ།
རང་ཉིད་ཀྱི་ཐུན་མོང་མ་ཡིན་པའི་ཁྱད་ཆོས་སམ་གཤིས་ཀ་གང་འདྲ་ཞིག་སྟོན་དགོས་མིན་ཤེས་པ།
རང་ཉིད་ཀྱི་དྲི་བའི་སྐྱ་ཐིག་འབེབས་པ་དང་དེ་ལ་ལན་འདེབས་ཀྱི་ཚིག་གྲུབ་གཉིས་ནས་གསུམ་ནང་འབྲི་ཐུབ་པ།
རྒྱུ་མཚན་དང་བདེན་དཔང་གིས་རང་ཉིད་ཀྱི་སྒྲུབ་བྱེད་ལ་རྒྱབ་སྐྱོར་བྱེད་ཐུབ་པ།
རང་ཉིད་ཀྱི་ཀློག་པ་པོའི་ངོས་ནས་འདྲི་སྲིད་པའི་དྲི་བ་དང་། གདམ་ཀ དགག་པ་རྣམས་ཤེས་པར་མ་ཟད་དེ་ལ་
སུན་འབྱིན་ཐུབ་པ།
ཀློག་པ་པོ་རྣམས་ཀྱིས་ཁས་ལེན་ཆེད་དྲངས་པའི་རྒྱུ་མཚན་རྣམས་སྐབས་དོན་ལ་འབྲེལ་བ་ཡོད་མེད་མི་མཐོང་
བའི་གནས་སྐབས་ཡོང་སྲིད་པའི་དུས་སུ། ཁྱེད་ཀྱིས་ཁྱབ་པ་ཡོད་པར་སྒྲུབ་པ་བཀོལ་སྟེ། དེ་གཉིས་ཀྱི་(ཁས་
ལེན་དང་རྒྱུ་མཚན།) འབྲེལ་བ་མཐུད་ཐུབ་པ།
རང་ཉིད་ལ་འཆར་གཞི་ཞིག་ཡོད་པ་དང༌། ཟིན་བྲིས་འགོད་ཆོག་ཆོག་ཡིན་ན་ཡང༌། ཉམས་མྱོང་ལྡན་པའི་རྩོམ་པ་པོ་རྣམས་
ཀྱིས་གྲུབ་འབྲས་མངོན་འགྱུར་ཡོང་བའི་ཆེད་རྒྱུགས་བཤར་མི་གློད་པ་ཡིན། དེ་ལྟར་བྱས་ན་རང་ཉིད་མིག་བཙུམ་ནས་སྲང་
ལམ་ལ་འགྲོ་རྒྱུ་ཡིན་པ་ཤེས་ཀྱི་ཡོད། ལྷག་པར་དུ་ཁོ་ཚོས་གནས་ཚུལ་གསར་པ་ཞིག་རྙེད་སྲིད་པ་དང་། གཅིག་བྱས་ན་ཁོ་
ཚོའི་འཆར་གཞི་ཡོངས་རྫོགས་ལ་བསམ་བློ་བསྐྱར་དུ་གཏོང་དགོས་པ་ཤེས་ཀྱི་ཡོད། ཁོ་ཚོས་ད་དུང་སྔོན་ཆད་བྲིས་ཚར་
བའི་ཚིག་ཐོ་རྣམས་མཐའ་མའི་ཟིན་བྲིས་ནང་སླེབས་ཀྱི་མེད་པ་ཡང་ཤེས་ཀྱི་ཡོད། དེར་བརྟེན་ཁོང་ཚོས་བསྐྱར་ཞིབ་བྱེད་
པའི་དུས་ཚོད་ལྡང་ངེས་ཤིག་བཞག་ནས་འགོ་འཛུགས་པ་ཡིན།
ལེའུ་བཞི་པ་ཡིས་སློབ་མཇུག་དཔྱད་རྩོམ་གྱི་བརྒྱུད་རིམ་ལ་ཁྲིད་སྟོན་བྱེད་པ་དང༌། ས་བཅད་བཅུ་གཉིས་པའི་ནང་འཆར་
གཞི་དང་ཟིན་བྲིས་འགོད་སྟངས་སྐོར། ས་བཅད་བཅུ་གསུམ་པའི་ནང་སྒྲུབ་བྱེད་ཀྱི་གོ་རིམ་སྒྲིག་ཚུལ། ས་བཅད་བཅུ་བཞི་
པའི་ནང་ང་ཚོས་རྒྱུ་ཆ་ལུང་འདྲེན་དང་མཉམ་ལས་སྐོར་གྱི་དཀའ་ཚེགས་ཆེ་བའི་ལས་འགན་སྐོར་གླེང་ཡོད། ས་བཅད་བཅོ་
ལྔ་པའི་ནང་ཨང་གྲངས་ཀྱི་རྣམ་པ་ཅན་གྱི་རྒྱུ་ཆ་རྣམས་ཇི་ལྟར་གཟུགས་ཅན་གྱི་རྣམ་པར་སྟོན་ཚུལ་གླེང་ཡོད། ས་བཅད་
བཅུ་དྲུག་པའི་ནང་ངོ་སྤྲོད་དང་མཇུག་སྡོམ་ཕན་ནུས་ལྡན་པ་ཞིག་ཇི་ལྟར་འབྲི་ཚུལ་དང༌། མཐའ་མའི་ས་བཅད་བཅུ་བདུན་
པའི་ནང་དཔྱད་རྩོམ་འབྲི་དུས་ཁ་གསལ་པོ་དང་གནད་ལ་ཁེལ་བ་ཞིག་མ་ཡོང་བའི་དཀའ་ངལ་སེལ་ཚུལ་བཅས་འཁོད་ཡོད།
་སྙད་གཏན་འབེབས་དང་ཚོད་དཔག །ལན་འདེབས། ཐབས་ལམ། ཁས་ལེན། དོན་གནད་བཅས།
ལེའུ་གཉིས་པའི་ནང་ང་ཚོས་ལན་འདེབས་དང་ཚོད་དཔག །ཐབས་ལམ་ཟེར་བའི་ཐ་སྙད་འདི་གསུམ་བཀོལ་ནས་
ཞིབ་འཇུག་གི་གནད་དོན་གཙོ་བོ་སེལ་ཐབས་བྱེད་པའི་ཚིག་གྲུབ་ལ་མིང་བཏགས་ཡོད། ལེའུ་གསུམ་པའི་ནང་ང་
ཚོས་ཁས་ལེན་གཙོ་བོ་ཟེར་བའི་ཐ་སྙད་དེ་བཀོལ་ནས་ལན་འདེབས་དང་ཚོད་དཔག་གམ་ཐབས་ལམ་བཅས་
བསྟན་ཡོད་པ་དང་། དེའི་ནང་སྒྲུབ་བྱེད་ལ་རྒྱབ་སྐྱོར་བྱེད་པའི་ཚིག་གྲུབ་ཡོངས་རྫོགས་ཚུད་ཡོད། འདིར་ལེའུ་
བཞི་པའི་ནང་ང་ཚོས་དོན་གནད་ཅེས་པའི་ཐ་སྙད་བཀོལ་ནས་རྩོམ་ཡིག་ཁྲོད་ཀྱི་ཁས་ལེན་གཙོ་བོ་སྟོན་པའི་ཚིག་
གྲུབ་ལ་མིང་བཏགས་ཡོད། ཚོད་དཔག་དང་ལན་འདེབས། ཐབས་ལམ། ཁས་ལེན། དོན་གནད་བཅས་ཐ་སྙད་
ཚང་མ་ཚིག་གྲུབ་གཅིག་གི་ནང་སྟོན་པ་ཡིན། ང་ཚོས་ཐ་སྙད་དེ་དག་ལ་ཁྱད་པར་ཕྱེས་ནས་བཀོལ་ཡོད། རྒྱུ་
མཚན་ནི་ཚིག་གྲུབ་ཁག་གི་ནང་དེ་དག་གི་བྱེད་ལས་མ་འདྲ་བ་ཡིན།
ས་བཅད། བཅུ་གཉིས་པ། འཆར་གཞི་དང་ཟིན་བྲིས་འགོད་ཕྱོགས་སྐོར།
སྒྲུབ་བྱེད་བསྡུ་རུབ་བྱས་ཚར་ཡོད་ན་དེ་རྣམས་ཟིན་བྲིས་སུ་འགོད་པའི་གྲ་སྒྲིག་ཀྱང་ཡོད་སྲིད། འོན་ཀྱང་ཉམས་མྱོང་ལྡན་
པའི་རྩོམ་པ་པོ་རྣམས་ཀྱིས་ཐོག་མའི་འཆར་ཟིན་སྟེང་དུས་ཚོད་མང་པོ་བཏང་བ་ཡིན་ན་རྗེས་སུ་ཟིན་བྲིས་འགོ་འཛུགས་
བྱེད་དུས་ཕན་ཐོགས་ཆེན་པོ་ཡོད་པ་ཤེས་ཀྱི་ཡོད། གལ་སྲིད་འཆར་གཞི་ཞིག་ཡོད་ན་སྒྲུབ་བྱེད་ཀྱི་གྲུབ་ཆ་རྣམས་ལ་བཟོ་
ལྟ་བཏོད་ནས་དེ་ཡིས་ཀློག་པ་པོ་རྣམས་ཕྱོགས་གཅིག་ཏུ་བསྡུ་ཞིང་སྐུལ་སློང་གི་ནུས་པ་ལྡན་པར་འགྱུར་བ་ཡིན།
ཁྱབ་ཁོངས་ཁ་ཤས་སུ་ཞིབ་འཇུག་སྙན་ཞུའི་འཆར་གཞི་གཏན་འབེབས་བྱས་ཡོད། དཔེར་ན་ཚན་རིག་གི་ཚོད་ལྟའི་ཁྲོད་དུ་
ཀློག་པ་པོས་དཔྱད་རྩོམ་རྣམས་གཤམ་གསལ་གྱི་འཆར་གཞི་ལ་མིག་དཔེའམ་རྗེས་སུ་འབྲངས་པའི་རེ་བ་་རྒྱག་གི་ཡོད།
ངོ་སྤྲོད། - ཐབས་ཤེས་དང་རྒྱུ་ཆ། - གྲུབ་འབྲས། - བགྲོ་གླེང་། - མཇུག་བསྡོམས་བཅས་སོ།།
གལ་སྲིད་རང་ཉིད་ཁྱབ་ཁོངས་ཀྱི་སྤྱི་སྲོལ་བཞིན་འཆར་གཞིའི་རྗེས་སུ་འབྲངས་དགོས་པ་ཡིན་ན་དགེ་རྒན་ལ་དེའི་མ་དཔེ་
གང་ཡིན་མིན་སྐད་ཆ་འདྲི་བའམ་ཡང་ན་རྒྱུ་ཆ་རིམ་པ་གཉིས་པའི་ཁྲོད་ནས་གཅིག་བཙལ་དགོས། འོན་ཀྱང་སྡེ་ཚན་མང་
ཆེ་བའི་ནང་སོ་སོས་འཆར་གཞི་བཟོ་དགོས་ལ། འཆར་གཞི་དེ་ནི་ངེས་པར་དུ་ཀློག་པ་པོ་རྣམས་ཀྱིས་གང་ཞིག་འཚོལ་བ་
དེ་རྙེད་པའི་ཆེད་དུ་བཟོ་དགོས་པ་ཡིན།
༡༢་༡ དཔྱད་རྩོམ་གྱི་འཆར་གཞི་འགོད་པ།
༡༢་༡་༡ དཔྱད་རྩོམ་གྱི་ངོ་སྤྲོད་སྐྱ་ཐིག་འགོད་པ།
རྩོམ་པ་པོ་རྣམས་ལ་ནམ་རྒྱུན་ཁོ་ཚོའི་ངོ་སྤྲོད་མཇུག་ཏུ་འབྲི་དགོས་པའི་བསམ་ཚུལ་འདོན་གྱི་ཡོད། རྩོམ་པ་པོ་ཉུང་ཤས་
ཤིག་གིས་མཇུག་མཐའི་ཚིག་གྲུབ་འབྲི་བའི་བར་དུ་སྒུག་ཐུབ་ཀྱི་ཡོད། ང་ཚོ་མང་ཆེ་བས་རང་ཉིད་ལམ་ནོར་ལ་མི་ཞུགས་
པའི་ཆེད་ངོ་སྤྲོད་རོབ་ཙམ་དང་བཅས་འགོ་འཛུགས་བྱེད་དགོས་པ་ཡིན། ཁྱེད་ཀྱིས་ངོ་སྤྲོད་ཐེངས་གཉིས་འབྲི་རྒྱུར་སེམས་
ནང་གྲ་སྒྲིག་དགོས། ད་ལྟ་རང་ཉིད་ཀྱི་ཆེད་སྐྱ་ཐིག་ཅིག་འགོད་པ་དང༌། དེ་ནས་རྗེས་སུ་ཀློག་པ་པོ་རྣམས་ཀྱི་ཆེད་མཐའ་
མའི་ངོ་སྤྲོད་ཅིག་འབྲི་དགོས་པ་ཡིན། མཐའ་མའི་ངོ་སྤྲོད་ལ་ནམ་རྒྱུན་ནས་ཆ་ཤས་གསུམ་ཡོད་(ས་བཅད་བཅུ་དྲུག་པར་
གསལ།) པར་བརྟེན་ངོ་སྤྲོད་ཀྱི་སྐྱ་ཐིག་འགོད་དུས་དེ་ཚོར་སྔོན་དཔག་བྱ་དགོས།
༡། སྒྲུང་སྒྲོམ་གྱི་ངོ་ཤོག་དང་པོའི་སྟེང་ངོས་སུ་སྒྲུབ་བྱེད་ལ་འབྲེལ་ཡོད་ཀྱི་རྒྱུ་ཆ་རྣམས་ཀྱི་ནང་དོན་གཙོ་བོ་མདོར་
བསྡུས་ཀྱི་ལམ་ནས་སྐྱ་ཐིག་ཏུ་འགོད་དགོས། རྩོམ་ཡིག་གི་ངོ་སྤྲོད་ནང་དེ་དང་འབྲེལ་བ་ཅུང་ཟད་ལས་མེད་པའི་
དཔྱད་གཞིའི་ཡིག་རིགས་ཁག་ལ་འགོད་ས་མེད། ཁྱེད་ཀྱིས་ཁ་གཏད་གཅོག་པ་དང་བཟོ་བཅོས་རྒྱག་པ། རྒྱ་
བསྐྱེད་གཏོང་འཆར་ཡོད་པའི་རྒྱུ་ཆ་ཁོ་ནའི་རིགས་ལ་སྡོམ་རྒྱག་དགོས་པ་ཡིན། དེ་ནས་རྒྱུ་ཆ་རྣམས་ཀློག་པ་པོ་
རྣམས་ལ་སྤྱོད་སྒོ་ཡོད་པའི་ཐབས་ལམ་ཐོག་ནས་རིམ་པ་བཞིན་སྒྲིག་དགོས་པ་དེ་ཡང༌། དུས་ཚོད་ཀྱི་རིམ་པ་
དང་སྤུས་ཚད། གལ་གནད་། ལྟ་ཚུལ་སོགས་སྒྲིག་དགོས། གནས་ཚུལ་གང་འདྲ་ཞིག་གི་འོག་ཏུ་ཡང་གོ་རིམ་དེ་
དག་རང་ཉིད་ཀྱིས་དཔེ་ཀློག་བྱས་པ་དང་ཟིན་བྲིས་རྒྱབ་པའི་རིམ་པ་ལྟར་སྒྲིག་མི་རུང་། ཕྱོགས་བསྡོམས་ཀྱི་ནང་
དུ་གནས་ཚུལ་གང་ཞིག་འགྲོ་དགོས་མིན་ངེས་ཤེས་ཡོད་སྐབས་སུ། དཔྱད་གཞིའི་ཡིག་ཆ་རྣམས་རང་ཉིད་ལ་
ཕན་ཐོགས་ཡོད་པའི་གོ་རིམ་ཞིག་གི་ནང་ཐོ་འགོད་བྱེད་དགོས།
༢། དཔྱད་གཞིའི་རྒྱུ་ཆ་རྣམས་ཕྱོགས་བསྡོམས་བྱས་རྗེས་དྲི་བ་དག་གཏམ་བཤད་ཀྱི་རྣམ་པར་བསྐྱར་ཟློས་བྱས་
ནས་དེའི་ཁྲོད་དུ་སྐྱོན་ཆ་དང་སྟོང་ཆ་དེ་འདྲ་མཐོང་མིན་ལ་བལྟ་དགོས།
ང་ཚོའི་རྒྱལ་ཁབ་ཀྱི་ལྷ་སྒྲུང་ངམ་གནའ་གཏམ་ཁྲོད་ཨཱ་ལ་མོའི་སྒྲུང་གཏམ་དེ་ནི་འདི་འདྲའི་གལ་ཆེན་ཡིན་པའི་རྒྱུ་མཚན་གང་ཡིན་ནམ།
གང་ལྟར་ཀྱང༌། ལོ་རྒྱུས་མཁས་པ་ཉུང་ཤོས་ཤིག་གིས་ཨཱ་ལ་མོའི་སྒྲུང་གཏམ་ནི། ང་ཚོའི་རྒྱལ་ཁབ་ཀྱི་ལྷ་སྒྲུང་
ངམ་གནའ་གཏམ་ཁྲོད་ཧ་ཅང་གལ་ཆེན་ཡིན་པའི་འགྲེལ་བཤད་གནང་ཡོད།
༣། གལ་སྲིད་ང་ཚོས་མ་ཤེས་ན་(སྐྱོན) ག་རེ་ཡོད་པ་རེད་དམ་ཟེར་བ་ཞིག་ལ་ལན་འདེབས་ཀྱི་སྐྱ་ཐིག་འགོད་དགོས།
ཁྱེད་ཀྱིས་ཚོད་དཔག་ཁོ་ན་བྱེད་ཀྱི་ཡོད་མོད། ལན་ཁ་ཤས་རྙེད་པར་ཚོད་ལྟ་བྱེད་དགོས་པ་སྟེ།
གལ་སྲིད་ང་ཚོས་སྒྲུང་གཏམ་ཞིག་རྒྱལ་ཁབ་ཀྱི་སྙན་གྲགས་ཆེ་བའི་གཏམ་རྒྱུད་ཅིག་ཏུ་གྱུར་ཚུལ་ཤེས་པ་ཡིན་ན་ང་ཚོས་
མི་རིགས་ཀྱི་རིན་ཐང་ལྟ་བར་གོ་བ་སྔར་བས་ཡག་པོ་ལེན་ཐུབ་པར་མ་ཟད། གཅིག་བྱས་ན་ང་ཚོས་ཐུན་མོང་མ་ཡིན་པའི་
ཁྱད་ཆོས་ཀྱང་རྟོགས་ཐུབ་པ་ལྟ་བུའོ།།
གལ་སྲིད་ཁྱེད་ཀྱིས་མ་ཤེས་ན་(སྐྱོན) ག་རེ་ཡོད་པ་རེད་དམ་ཟེར་བར་ལན་འདེབས་ཚུལ་མ་ཤེས་ན་བཞག་ཆོག །ང་ཚོས་
ས་བཅད་བཅུ་གསུམ་པའི་ནང་དེའི་སྐོར་གླེང་ཆོག །
༤། དྲི་བར་ལན་འདེབས་པ་དེ་དོན་གནད་ལྟར་གསལ་སྟོན་བྱེད་པའམ་ཡང་ན་དོན་གནད་གསལ་སྟོན་བྱེད་པའི་སྐབས་སུ་
རང་ཉིད་ལ་ལན་འདེབས་རྒྱུ་ཁས་ལེན་བྱེད་དགོས།
འདིར་ཁྱེད་ལ་གདམ་ཀ་གཉིས་ཡོད་པ་ནི།
དཔྱད་རྩོམ་གྱི་སྙིང་དོན་ངོ་སྤྲོད་ཀྱི་མཐའ་མར་བརྗོད་ནས་དེའི་རྗེས་སུ་ཅི་ཞིག་ཡོང་གི་ཡོད་མེད་ཀྱི་སྒྲོམ་གཞི་བཟོ་དགོས་པ་
དང༌། མཇུག་སྡོམ་གྱི་འགོ་འཛུགས་ལ་ཉེ་བའི་སྐབས་སུ་ཡང་བསྐྱར་དེ་ལྟར་གསལ་སྟོན་བྱེད་པ།
མཇུག་བསྡོམས་ཁོ་ནའི་ནང་རང་ཉིད་ཀྱི་རྒྱུ་མཚན་མཐར་ཐུག་གི་ཚུལ་དུ་བརྗོད་དགོས།
འདི་ནི་ཤིན་ཏུ་གནད་འགག་ཆེ་བའི་གདམ་ཀ་ཞིག་ཡིན། གང་ཡིན་ཟེར་ན་དེས་ཁྱེད་དང་ཀློག་པ་པོའི་ལྷན་དུ་སྤྱི་ཚོགས་
རང་བཞིན་གྱི་གན་རྒྱ་བཞག་པས་རེད། གལ་སྲིད་དོན་གནད་གཙོ་བོ་ངོ་སྤྲོད་ཀྱི་མཇུག་ཏུ་གསལ་སྟོན་བྱས་པ་ཡིན་ན་ཀློག་
པ་པོ་རྣམས་ལ་འགན་ཁུར་ཞིག་བཞག་ཡོད་པ་ནི། ཀློག་པ་པོ་ལགས། དཔྱད་རྩོམ་འདི་ཇི་ལྟར་ཀློག་མིན་ཁྱེད་ཀྱིས་སྟངས་
འཛིན་བྱེད་རོགས། ཁྱེད་ཀྱིས་ངའི་གནད་དོན་དང་དེ་སེལ་ཐབས། ངའི་ལྟ་ཚུལ་བཅས་ཤེས་ཀྱི་ཡོད། ཁྱེད་ཀྱིས་དེ་ཇི་ལྟར་
ཀློག་མིན་དང་། ཐ་ན་མུ་མཐུད་ནས་ཀློག་དགོས་མིན་ཡང་ཐག་གཅོད་བྱས་ཆོག།ཧང་སངས་དགོས་འཇུག་པ་དེ་འདྲ་ནི་
མེད།ཟེར་བ་ལྟ་བུ་རེད། ཕྱོགས་གཞན་ཞིག་ནས་བཤད་ན། གལ་སྲིད་མཇུག་བསྡོམས་ཀྱི་ནང་ཁས་ལེན་གྱི་དོན་གནད་
གཙོ་བོ་བརྗོད་རྒྱུར་སྒུག་པ་ཡིན་ཚེ། ཁྱེད་ཀྱིས་སྟངས་འཛིན་མང་ཙམ་བྱེད་པའི་འབྲེལ་ལམ་ཞིག་བསྐྲུན་ཡོད་པ་ནི། ཀློག་
པ་པོ་ལགས། ཁྱེད་རང་ངེས་པར་དུ་ང་དང་འགྲོགས་ནས་ཀྱག་ཀྱོག་གི་ལམ་བུ་རེ་རེ་བརྒྱུད་ནས་མཇུག་ཏུ་སླེབས་རག་
བར་དུ་འགྲོ་དགོས། མཇུག་མཐར་རང་ཉིད་ཀྱི་སྙིང་དོན་གསལ་སྟོན་བྱས་ཆོག། ཟེར་བ་ལྟ་བུ་རེད། ཀློག་པ་པོ་མང་ཆེ་
བས་དོན་གནད་དེ་ངོ་སྤྲོད་ཀྱི་མཇུག་ཏུ་མཐོང་འདོད་བྱེད་ཀྱི་ཡོད། གང་ཡིན་ཟེར་ན་དེ་ལྟར་བྱས་ཚེ་ཁོང་ཚོས་དེའི་གཤམ་
གྱི་ནང་དོན་མགྱོགས་ཙམ་ཀློག་ཐུབ་པ་དང༌། དེའི་འབྲེལ་ཡོད་རང་བཞིན་ལ་གོ་བ་དེ་བས་ལེགས་པོ་ལེན་ཐུབ་པ། དེ་དག་
རྒྱུན་རིང་པོ་སེམས་ནང་ངེས་པ་ཞིག་ཡོང་གི་ཡོད། ཁས་ལེན་སྔ་ཙམ་གསལ་སྟོན་བྱེད་པ་དེས་རང་ཉིད་བགྲོད་ལམ་ཐོག་
འགྲོ་བར་ཕན་པ་ཡོད།
གསར་ཞུགས་ཞིབ་འཇུག་མི་སྣ་ཁག་ཅིག་གིས་གལ་སྲིད་ཁོང་ཚོའི་དོན་གནད་སྔ་ས་ནས་གསལ་སྟོན་བྱས་ཚེ་
ཀློག་པོ་རྣམས་དང་ག་བརླག་སྟེ་དཔེ་ཀློག་བྱེད་མཚམས་འཇོག་སྲིད་ཅེས་སེམས་ཁྲལ་བྱེད་པ་དང༌། ཡང་ཁ་ཤས་ཀྱིས་
རང་ཉིད་ཀྱིས་བསྐྱར་ཟློས་བྱེད་ཀྱི་མེད་དམ་སྙམ་ནས་སེམས་ཁུར་བྱེད། སེམས་ཁུར་དེ་གཉིས་ཀ་ཁུངས་ལུང་སྤུ་ཙམ་ཡང་
མེད་པ་ཞིག་རེད། གལ་ཏེ་ཁྱེད་ཀྱིས་བློ་མགུ་ནུས་པའི་དྲི་བ་བཏོན་པ་ཡིན་ན་ཀློག་པ་པོ་རྣམས་ཀྱིས་དེ་ལ་ལན་ལེགས་པོ་
ཞིག་ཇི་ལྟར་འདེབས་མིན་མཐོང་འདོད་ཡོད།
གལ་ཏེ་ཁྱེད་ཀྱིས་ཁས་ལེན་རྣམས་མཇུག་སྡོམ་ཁོ་ནའི་ནང་གསལ་སྟོན་བྱེད་རྒྱུ་ཐག་བཅད་ཡོད་ན་ཀློག་པ་པོ་
རྣམས་དཔྱད་རྩོམ་གྱི་ནང་དོན་ལ་དངོས་སུ་ཞུགས་རྒྱུའི་ཆེད་དུ། ངོ་སྤྲོད་ཀྱི་ནང་དུ་ཚིག་གྲུབ་ཅིག་ཁ་སྣོན་རྒྱག་དགོས་པ་
ཡིན། ཚིག་གྲུབ་དེའི་ནང་དཔྱད་རྩོམ་ཁྱོན་ཡོངས་ལ་ཁྱབ་ཅིང༌། ནང་དོན་གཙོ་བོ་མཚོན་པའི་ཐ་སྙད་ཁག་ཅིག་ཚུད་དགོས།
(ས་བཅད་༦་༦་༡། ༨་༢་༡། ༡༢་༡་༢། བཅས་ཀྱི་ནང་གསལ།) ཐག་གཅོད་བྱས་པའི་ངོ་སྤྲོད་ཀྱི་ཟིན་བྲིས་ཚར་རྗེས་ཀྱིས་
རྩོམ་ཡིག་འགོ་འཛུགས་རྒྱུའི་ཚིག་གྲུབ་འབྲི་བར་གྲ་སྒྲིག་བྱེད་དགོས། འཆར་གཞི་ཡག་པོ་ཡོང་བའི་ཆེད་དུ་ཁས་ལེན་གཙོ་
བོ་དེ་སྒྲོམ་གཞིའི་ངོ་སྤྲོད་ཀྱི་ཤོག་བུའི་གཤམ་ངོས་སུ་བཞག་ན་རྗེས་སུ་ཡར་མར་སྤར་ཆོག་པ་སྟེ།
རྩོམ་པ་པོ་ཁ་ཤས་ཀྱིས་རང་ཉིད་ཀྱི་ངོ་སྤྲོད་ཀྱི་མཇུག་ཏུ་“ལམ་ཐིག་” ལྟ་བུ་ཞིག་ཁ་སྣོན་རྒྱག་པ་ནི་དཔེར་ན།
ལེའུ་དང་པོའི་ནང་ངས་གནད་དོན་འདི་དང་འདིའི་ཐོག་བགྲོ་གླེང་བྱས་ཡོད་པ་དང༌། ལེའུ་གཉིས་པའི་ནང་འདི་དང་འདིའི་
སྐོར་གླེང་སློང་བྱས་ཡོད། ལེའུ་གསུམ་པའི་ནང་འདི་དང་འདིའི་སྐོར་ལ་ཞིབ་འཇུག་བྱས་ཡོད་་་་་ལྟ་བུ།
“ལམ་ཐིག་” ནི་སྤྱི་ཚོགས་ཚན་རིག་ཁྲོད་རྒྱུན་དུ་མཐོང་རྒྱུ་ཡོད་མོད། མི་ཆོས་རིག་པ་(ཚན་རིག་ལས་གཞན་པའི་རྒྱལ་
རབས་དང་། རྩོམ་རིག །སྐད་ཡིག །རིག་གཞུང་ལྟ་གྲུབ་བཅས།) རྩོམ་ཡིག་མང་པོའི་ཁྲོད་དེ་དག་ཡིད་དུ་མི་འོང་བ་ཞིག་
ཡིན། སྒྲུང་སྒྲོམ་ཐོག་བགྲོད་ལམ་ཁ་སྣོན་བྱས་ནས་ཐོག་མའི་ཟིན་བྲིས་ལ་ལམ་སྟོན་བྱེད་དུ་འཇུག་པ་དང་། མཐའ་མའི་ཟིན་
བྲིས་སྐབས་དེ་དག་མེད་པར་བཟོས་ཆོག །གལ་སྲིད་ཁྱེད་ཀྱིས་བཞག་ཡོད་ན་གང་ཐུབ་ཀྱིས་་ཇེ་ཐུང་དུ་གཏོང་དགོས་པ་
གཤམ་དུ་སྒྲུང་སྒྲོམ་གྱི་ཤོག་ངོས་དང་པོའི་རྣམ་པ་འདི་ལྟ་བུ་ཞིག་ཡིན་སྲིད།
ཞིབ་འཇུག་གིས་བསྟན་པ་ལྟར་ན་ལོ་བཅོ་བརྒྱད་མན་གྱི་བུད་མེད་ལུས་རྩལ་པ་རྣམས་ཀྱི་(ཀླད་པར།) བརྡབ་སྐྱོན་ཕོག་པ་
ནི་ལོ་ཚད་དང་ལུས་རྩལ་རིགས་གཅིག་མཚུངས་རྩེད་མཁན་གྱི་སྐྱེས་པ་རྣམས་དང་བསྡུར་ན་ལྡབ་གཉིས་ཙམ་ཡིན་
འདུག །སྐབས་དོན།)(གཤམ་དུ་རྒྱུ་མཚན་གཙོ་བོ་རྣམས་ཕྱོགས་བསྡོམས་བྱས་པ་ནི།)
འོན་ཀྱང་ཞིབ་འཇུག་དེས་ཁྱད་པར་འདི་འདྲ་ཡོང་དགོས་པའི་རྒྱུ་རྐྱེན་སྐོར་ལ་དེ་ཙམ་གསལ་པོར་བསྟན་མེད།
(ཞིབ་འཇུག་གི་སྟོང་ཆ་ལྟར་དྲི་བ་བསྐྱར་ཟློས་བྱས་པ།)
ང་ཚོས་ཅིའི་ཕྱིར་བུད་མེད་ལུས་རྩལ་པ་རྣམས་ལ་རང་མཉམ་གྱི་སྐྱེས་པ་ཚོ་ལས་(ཀླད་པར།) བརྡབ་སྐྱོན་མང་པ་ཕོག་
ནས་སྡུག་བསྔལ་མྱོང་དགོས་པའི་རྒྱུ་མཚན་མ་ཤེས་བར་དུ། ང་ཚོས་ཆེས་ནུས་པ་ལྡན་པའི་སྒོ་ནས་ཁོ་ཚོར་སྲུང་སྐྱོབ་བྱེད་
ཚུལ་མི་ཤེས། (དྲི་བའི་མཇུག་འབྲས།)
ཁྱད་པར་དེ་འདྲ་ཤོར་དགོས་དོན་ནི། སྐྱེས་པ་དང་བུད་མེད་ལུས་རྩལ་པས་སྲུང་ཆས་གྱོན་སྟངས་མི་འདྲ་བར་མ་ཟད། བྱ་
ར་བྱེད་ཚུལ་དང་སྙན་སེང་ཞུ་ཚུལ། རྨས་སྐྱོན་ཕོག་སྐབས་སྨན་བཅོས་ཚད་གཞི་བཅས་ལ་ཁྱད་པར་ཡོང་གི་ཡོད་པ་འདྲ།
(ཚོད་ལྟའི་བསམ་ཚུལ་གཙོ་བོ།)
ངོ་སྤྲོད་འདི་རགས་རིམ་ཙམ་ཡིན་ན་ཡང༌། འདི་ནི་ལམ་ཁ་འགོ་འཛུགས་བྱེད་པར་ལྡང་ངེས་ཡིན། ངོ་སྤྲོད་ཀྱི་མཐའ་མའི་
ཟིན་བྲིས་ནང་ཁྱེད་ཀྱིས་དེ་ལ་བསྐྱར་ཞིབ་དང་བཅས་གནད་དོན་ཆ་ཚང་བ་ཞིག་གསལ་སྟོན་བྱེད་དགོས། (ས་བཅད་བཅུ་
དྲུག་པར་གསལ།)
༡༢་༡་༢ དཔྱད་རྩོམ་ཡོངས་ལ་ཁྱབ་པའི་ལྟ་ཚུལ་གཙོ་བོ་ངོས་འཛིན་པ།
དཔྱད་རྩོམ་གོ་རིམ་ལྡན་པ་ཞིག་ཏུ་མཐོང་བའི་ཆེད་དུ། ཀློག་པ་པོ་རྣམས་ཀྱིས་དཔྱད་རྩོམ་ཡོངས་ལ་ཁྱབ་པའི་ལྟ་ཚུལ་གཙོ་
བོ་ཁག་ངེས་པར་དུ་མཐོང་ཐུབ་པ་ཞིག་དགོས། ཐ་སྙད་དེ་དག་རང་ཉིད་ཀྱི་དྲན་ཐོར་གོ་རིམ་སྒྲིག་ཡོད་པའི་ཁྲོད་ནས་རྙེད་
སྲིད། འོན་ཀྱང་དེ་དག་གི་ཁྲོད་དུ་གནད་དོན་དང་ལྟ་ཚུལ་གཙོ་བོ་སྟོན་པའི་ཚིག་གྲུབ་ཁྲོད་ཀྱི་གནད་ཚིག་རྣམས་ངེས་པར་
དུ་ཚུད་དགོས། ངོ་སྤྲོད་ཀྱི་ངོ་ཤོག་ནང་དུ་ལྟ་ཚུལ་དེ་དག་གསལ་སྟོན་བྱེད་པའི་ཚིག་བརྗོད་བཞི་ནས་ལྔ་ཙམ་སྒོར་དབྱིབས་
ནང་འཇུག་དགོས། སྤྱིར་བཏང་གི་བརྗོད་གཞི་སྟོན་པའི་ཚིག་བརྗོད་ཁག་སྣང་མེད་དུ་འཇོག་དགོས། གཙོ་བོ་རང་ཉིད་ཀྱི་
དམིགས་བསལ་དྲི་བ་དང་འབྲེལ་བ་ཡོད་པའི་ཐོག་དོ་སྣང་བྱེད་དགོས་པ་ནི་དཔེར་ན།
ལས་ཀ་དང་ལས་ཀའི་འདོད་བློ་ཁེངས་ཚད། ཉེ་ཆར་ལྷོ་ཤར་ཨེ་ཤེ་ཡའི་ཁུལ་ནས་གནས་སྤོར་བ། རིག་གཞུང་བརྗེ་རེས།
གནས་སྡོད་དུས་ཡུན། སྔོན་ཆད་ཀྱི་དཔལ་འབྱོར་གནས་བབ།
གལ་སྲིད་ཐ་སྙད་གཙོ་བོ་ཁ་ཤས་ལས་མ་རྙེད་པ་ཡིན་ན་བརྗོད་གཞི་དང་སྙིང་དོན་ཕལ་ཆེར་སྤྱིར་བཏང་བ་དེ་འདྲ་ཡིན་སྲིད།
(ས་བཅད་༨་༢་༡ གཟིགས་པར་འཚལ།) གནད་ཚིག་རྣམས་སྒྲུང་སྒྲོམ་གྱི་ངོ་ཤོག་གི་སྟེང་ངོས་སུ་འགོད་པ་དང༌། ཟིན་བྲིས་
འགོད་པ་ལྷན་དུ་དེ་དག་ཡིད་ལ་དྲན་པར་བྱ་དགོས།
༡༢་༡་༣རྩོམ་ལུས་ཀྱི་འཆར་གཞི་འདིང་བ།
༡། རྒྱབ་ལྗོངས་སྐྱ་ཐིག་འབེབ་པ་དང་ཐ་སྙད་ཀྱི་མཚན་ཉིད་འཇོག་པ།
སྒྲུང་སྒྲོམ་གྱི་ངོ་སྤྲོད་འཁོད་པའི་ཤོག་ངོས་ཀྱི་རྗེས་སུ། ཤོག་ལྷེ་གཅིག་ཁ་སྣོན་རྒྱབ་ནས་དགོས་ངེས་ཀྱི་རྒྱབ་
ལྗོངས་རོབ་བསྡུས་ཙམ་འབྲི་དགོས། ཐ་སྙད་རྣམས་ལ་མཚན་ཉིད་འཇོག་པ་དང༌། གནད་དོན་གང་ཡིན་གསལ་
པོར་བཤད་པ། ཞིབ་འཇུག་ལ་བསྐྱར་ཞིབ་རྒྱས་ཙམ་བྱེད་པ། ལས་འཆར་ལ་བཅད་མཚམས་བཟོ་བ། ལོ་རྒྱུས་
དང་སྤྱི་ཚོགས་ཀྱི་རྒྱབ་ལྗོངས་ཆེན་པོ་ཞིག་ནས་གནད་དོན་གར་ཡོད་འཚོལ་ཞིབ་སོགས་བྱེད་དགོས། དེ་ཐུང་
ཐུང་ཞིག་བཟོ་དགོས་པ་ཡིན།
༢། དཔྱད་རྩོམ་གྱི་སྡེ་ཚན་ཆེ་ཁག་རེ་རེའི་ཆེད་ངོ་ཤོག་རེ་བཟོ་དགོས།
ངོ་ཤོག་དེ་དག་གི་སྟེང་ངོས་སུ་སྡེ་ཚན་དེའི་ནང་རྒྱབ་སྐྱོར་བྱེད་པ་དང༌། ཡར་རྒྱས་གཏོང་བ། འགྲེལ་བཤད་རྒྱག་
པའི་སྙིང་དོན་ཁག་འབྲི་དགོས། ནམ་རྒྱུན་དེ་ནི་ཁས་ལེན་གཙོ་བོ་ལ་རྒྱབ་སྐྱོར་བྱེད་པའི་རྒྱུ་མཚན་ཞིག་རེད།
༣། འོས་འཚམས་ཀྱི་གོ་རིམ་ཞིག་འཚོལ་བ།
སྒྲུབ་བྱེད་བསྡུ་རུབ་བྱེད་པའི་སྐབས་སུ་(ས་བཅད་༩་༡ ནང་གསལ།) དེའི་ཆ་ཤས་རྣམས་རང་ཉིད་ལ་གསལ་པོ་
ཡོང་བའི་ཐབས་ལམ་ཞིག་གི་ནང་གོ་རིམ་སྒྲིག་དགོས། འོན་ཀྱང་ཟིན་བྲིས་འགོད་པའི་སྐབས་སུ་ངེས་པར་དུ་དེ་
དག་རང་ཉིད་ཀྱི་ཀློག་པ་པོ་རྣམས་ཀྱི་དགོས་མཁོ་སྐོང་ཐུབ་པའི་ཐབས་ལམ་ཞིག་གི་ནང་གོ་རིམ་སྒྲིག་དགོས།
ཁྱེད་ཀྱིས་གོ་རིམ་དེ་ཅི་འདྲ་ཞིག་ཡིན་དགོས་པ་གསལ་པོ་མི་ཤེས་ན་གཤམ་གྱི་གདམ་ག་ཁག་ལ་བསམ་བློ་
གཏོང་རོགས། སྔོན་མ་གཉིས་ནི་ཁྱེད་ཀྱི་བརྗོད་གཞི་ལ་བརྟེན་ཡོད།
ཆ་ཤས་རེ་རེ་བཞིན། གལ་ཏེ་བྱེད་ཐུབ་པ་ཡིན་ན་བརྗོད་གཞི་དེ་ཁག་བགོས་བརྒྱབ་ནས་དེ་དག་རེ་རེའི་ཐོག་ལས་ཀ་བྱས་
ཆོག །འོན་ཀྱང་ངེས་པར་དུ་ཀློག་པ་པོ་རྣམས་ལ་དེ་དག་གི་བྱེད་ལས་ཀྱི་འབྲེལ་བ་དང༌། བང་རིམ་ཆགས་ཚུལ་སོགས་ལ་
ཤེས་རྟོགས་ཡོང་བར་ཕན་ཐོགས་ཡོད་པའི་ཐབས་ལམ་ཞིག་གི་ཐོག་ཆ་ཤས་དེ་དག་རིམ་པ་བཞིན་སྒྲིག་དགོས།
དུས་རིམ་བཞིན། འདི་ནི་ལས་སླ་ཤོས་ཡིན་པ་སྟེ། སྔ་ས་ནས་རྗེས་སོར་དང་རྒྱུ་རྐྱེན་ནས་མཇུག་འབྲས་ལྟར་འགོད་དགོས།
གཤམ་གྱི་དོན་ཚན་དྲུག་པོ་ནི་ཀློག་པ་པོའི་ཤེས་ཡོན་དང་གོ་རྟོགས་གཞི་ལ་བཞག་པ་ཡིན།
ཐུང་བ་ནས་རིང་བ་དང་། སྟབས་བདེ་ནས་རྙོག་འཛིང་ཅན། ཀློག་པ་པོ་མང་ཆེ་བས་རྙོག་འཛིང་ཅན་གྱི་ཐོག་ལས་ཀ་མ་
བྱས་སྔོན་ལ་སྟབས་བདེའི་གནད་དོན་སེལ་ཐབས་བྱེད་རྒྱུར་དགའ་མོས་བྱེད།
ཆ་རྒྱུས་ཆེ་བ་ནས་ཆ་རྒྱུས་དེ་ཙམ་མེད་པའི་བར། ཀློག་པ་པོ་མང་ཆེ་བས་གནས་ཚུལ་གསར་བའི་རིགས་མ་ཀློག་སྔོན་
ལ་རང་ཉིད་ལ་ཆ་རྒྱུས་ཡོད་པའི་གནས་ཚུལ་ཀློག་རྒྱུར་དགའ་མོས་བྱེད།
རྩོད་གཞི་ཉུང་བའི་རང་བཞིན་ཅན་ནས་རྩོད་གཞི་ཅུང་མང་བའི་རང་བཞིན་ཅན། ཀློག་པ་པོ་མང་ཆེ་བས་ཁོ་ཚོས་མོས་
མཐུན་བྱེད་པའི་ས་ནས་མོས་མཐུན་མི་བྱེད་སར་སེམས་འགུལ་ཐེབས་སླ་བ་ཡོད།
གལ་གནད་ཅུང་ཆེ་བ་ནས་ཅུང་ཆུང་བའི་བར། ཀློག་པ་པོ་རྣམས་ཀྱིས་གལ་གནད་ཆེ་བའི་རྒྱུ་མཚན་ཁག་ཐོག་མར་ཀློག་
འདོད་བྱེད། (རྒྱུ་མཚན་དེ་རྣམས་(དཔྱད་རྩོམ་གྱི་) མཇུག་ཏུ་སླེབས་པ་ཡིན་ན་ཤུགས་རྐྱེན་ཆེ་བ་ཡོད་སྲིད།
རྗེས་སུ་ཤེས་རྟོགས་ཡོང་བའི་གྲ་སྒྲིག་ཆེད་ཐོག་མའི་དུས་ནས་ཤེས་རྟོགས་ཡོང་ཐབས་བྱེད་པ། ཀློག་པ་པོ་རྣམས་གནས་
ཚུལ་གཞན་ལ་གོ་རྟོགས་མ་བྱུང་བའི་སྔོན་ལ་གལ་ཆེའི་དུས་འགྱུར་དང༌། ལམ་ལུགས། མཚན་ཉིད་ཁག་ཅིག་ཤེས་དགོས་པ་ཡོང་སྲིད།
སྤྱིར་བཏང་གི་དབྱེ་ཞིབ་དང་རྗེས་སུ་བྱེ་བྲག་གི་སྤྱོད་སྒོ། དམིགས་བསལ་གྱི་ཡིག་ཆ་དང་དོན་རྐྱེན། གནས་སྟངས་སོགས་
བེད་སྤྱོད་གཏོང་ཚུལ་ཤེས་རྟོགས་མ་བྱས་སྔོན་དུ་སྤྱིའི་ལངས་ཕྱོགས་ཀྱི་འཆར་ཟིན་ཤེས་རྟོགས་བྱེད་དགོས་པ་ཡོང་སྲིད།
ནམ་རྒྱུན་རྩ་དོན་འདི་དག་གིས་འགྲོ་ལུགས་འདི་དག་ལ་མཐུན་འགྱུར་བྱེད་པ་སྟེ། ཀློག་པ་པོ་རྣམས་ཀྱིས་གང་ཞིག་ཁས་
ལེན་པ་དང་ཤེས་རྟོགས་བྱེད་སླ་བ་དེ་ནི་ཐུང་བ་དང་ཆ་རྒྱུས་ཅན་ཡིན་སྲིད། དོན་འདི་དག་འགལ་ཟླར་འགྲོ་སྲིད་པ་སྟེ།
ཀློག་པ་པོ་རྣམས་ཀྱིས་འཕྲལ་དུ་ངོས་ལེན་མི་བྱེད་པའི་རྒྱུ་མཚན་རྣམས་གལ་ཆེ་ཤོས་ཀྱི་རིགས་ཡིན་སྲིད། གོ་རིམ་ཇི་ལྟར་
སྒྲིག་རུང་། དེ་དག་ངེས་པར་དུ་ཀློག་པ་པོའི་དགོས་མཁོ་དང་མཐུན་པ་ཞིག་གལ་ཆེ་བ་ལས་རྒྱུ་ཆ་རང་ངོས་ནས་གལ་ཆེན་
ཡིན་པ་ཚུར་བཙན་འགེལ་བྱེད་མི་རུང་། ཉུང་མཐར་ཡང་རྒྱུ་མཚན་དེ་དག་ཁྱེད་ཀྱི་སེམས་ནང་གོ་རིམ་བཞིན་འཆར་བ་ཞིག་ཡིན་དགོས།
མཐའ་སྡོམ་རང་ཉིད་ཀྱིས་གདམ་པའི་གོ་རིམ་གྱི་འགྲོ་ལུགས་གསལ་པོ་ཡོང་བའི་ཆེད་ཤོག་ངོས་སྟོད་དུ་སྐྱ་ཐིག་
འགོད་དགོས་པ་ཡིན། དཔེར་ན་གཉིས་པ་་་་་དེ་རྗེས་་་་་་མཐའ་སྡོམ་་་་་་དེ་ལས་གལ་ཆེ་བ་ཞིག་ལ་་་་་་་ལྷག་ཏུ་རྙོག་འཛིང་
ཆེ་བའི་གནད་དོན་ཞིག་ནི་་་་་དེའི་མཇུག་འབྲས་་་་་་ལྟ་བུ།
ཐ་སྙད་འདི་དག་ནི་ཁྱད་མཚར་པོ་ཞིག་ཏུ་མཐོང་ཡང་སེམས་ཁྲལ་མ་བྱེད། དེ་རྣམས་ནི་གནས་སྐབས་འདིར་ཁྱེད་ཀྱི་ཁེ་
ཕན་ཆེད་ཡིན་པ་ལས་ཀློག་པ་པོའི་ཆེད་དུ་མིན། རང་ཉིད་ཀྱི་མཐའ་མའི་ཟིན་བྲིས་ནས་དེ་དག་ལ་བསྐྱར་ཞིབ་དང་ཐ་ན་དེ་
དག་ནག་གསུབ་ཀྱང་བཏང་ཆོག །
༡༢་༡་༤སྡེ་ཚན་དང་དེའི་ནང་གསེས་སྡེ་ཚན་རེ་རེ་བཞིན་འཆར་གཞི་འགོད་པ།
༡. སྡེ་ཚན་དང་དེའི་ནང་གསེས་སྡེ་ཚན་ཁག་གི་ཐ་སྙད་གཙོ་བོ་རྣམས་ལ་ནན་རྟགས་འགོད། (གསལ་ཁ་འདོན་པ།)
དཔྱད་རྩོམ་ལ་ངོ་སྤྲོད་དགོས་པ་ཇི་བཞིན་སྡེ་ཚན་རེ་རེ་ལ་ཡང་ངོ་སྤྲོད་དགོས་པ་ཡིན། སྔོན་ལ་ང་ཚོས་ཁྱེད་ལ་སྒྲུང་
སྒྲོམ་གྱི་སྡེ་ཚན་རེ་རེའི་སྟེང་ངོས་སུ་སྡེ་ཚན་དེའི་སྙིང་དོན་གསལ་སྟོན་བྱེད་དགོས་སྐོར་བརྗོད་ཡོད་པ་ལྟར། ད་ལྟ་ཁྱེད་
ཀྱིས་དཔྱད་རྩོམ་ཁྱོན་ཡོངས་ལ་ཁྱབ་པའི་ཐ་སྙད་གཙོ་བོ་ཁག་འདེམས་ཚར་ཡོད་པས་ན། སྡེ་ཚན་འདིའི་ནང་གཞན་
དང་མ་འདྲ་བའི་ཁྱད་པར་ཅན་གྱི་ཐ་སྙད་རྣམས་ལ་སྒོར་ཐིག་འགོད་པར་བྱ། དེ་དག་ནི་སྡེ་ཚན་དེའི་སྙིང་དོན་གསལ་
བའི་ཚིག་གྲུབ་ནང་ཡོད་དགོས་པ་ཡིན། གལ་སྲིད་སྡེ་ཚན་ཞིག་ལ་ཁྱད་པར་འབྱེད་པའི་ཐ་སྙད་མ་རྙེད་པ་ཡིན་ན་སྡེ་
ཚན་དེས་དཔྱད་རྩོམ་ཁྱོན་ཡོངས་ལ་མཐུན་སྦྱོར་རམ་ལེགས་སྐྱེས་ག་རེ་སྒྲུབ་ཀྱི་ཡོད་མེད་ཞིབ་ཏུ་བལྟ་བར་བྱ། དེས་
ཁྱད་པར་ཅུང་ཟད་བཟོ་བའམ་ཡང་ན་ཅི་ཡང་འདོན་སྤྲོད་མི་བྱེད་པ་ཡོང་སྲིད།
༢. བདེན་དཔང་དང༌། ངོས་འཛིན། ཁྱབ་པ་ཡོད་པར་སྒྲུབ་པ། སྤྱི་བསྡོམས་བཅས་འཇོག་ས་གསལ་པོར་བཟོ་དགོས། སྡེ་
ཚན་རེ་རེའི་སྒྲུང་སྒྲོམ་གྱི་ནང་ཆ་ཤས་འདི་དག་སྣོན་པ་རྒྱག་དགོས་པ་ཡིན། དེ་དག་ལ་རང་ཉིད་ཀྱི་སྒྲུབ་བྱེད་ཀྱིས་རྒྱབ
སྐྱོར་ཀྱང་བྱ་དགོས་པ་ཡོང་སྲིད།
བདེན་དཔང་། སྡེ་ཚན་མང་ཆེ་བའི་ནང་རྒྱུ་མཚན་ཞིག་ལ་རྒྱབ་སྐྱོར་བྱེད་པའི་བདེན་དཔང་ཡོད་པ་ཡིན། གལ་ཏེ་
ཁྱེད་ལ་རྒྱུ་མཚན་གཅིག་གི་ཐོག་བདེན་དཔང་རིགས་མི་འདྲ་བ་ཁ་ཤས་ཡོད་ན་དེ་དག་ཚན་ཆུང་ངམ་གོ་རིམ་ལྟར་
སྒྲིག་ནས་ཀློག་པ་པོར་ཤེས་རྟོགས་སླེབས་ཐུབ་པ་བྱ་དགོས། གང་ཞིག་ཏུ་རང་ཉིད་ཀྱི་བདེན་དཔང་འགྲེལ་བཤད་
རྒྱག་དགོས་པ་དང་། བདེན་དཔང་རྣམས་གང་ནས་ཡོང་བ། ཅིའི་ཕྱིར་ཡིད་རྟོན་བྱེད་དགོས་པ། དེ་ཡིས་རྒྱུ་མཚན་
ལ་དོན་ངོ་མའི་ཐོག་རྒྱབ་སྐྱོར་ཇི་ལྟར་བྱེད་ཚུལ་བཅས་དྲན་ཐོར་འགོད་དགོས།
ངོས་འཛིན་དང་སུན་འབྱིན། ཀློག་པ་པོ་རྣམས་ཀྱིས་ཅི་ཞིག་ལ་ངོ་རྒོལ་བྱེད་སྲིད་པ་ཡིད་ལ་དྲན་པར་བྱས་ནས། དེ་
ལ་སུན་འབྱིན་གྱི་འཆར་ཟིན་འབྲི་དགོས། སུན་འབྱིན་ནི་ཁས་ལེན་ཞིག་ལ་ནང་གསེས་སྒྲུབ་བྱེད་དང་། རྒྱུ་མཚན།
བདེན་དཔང་བཅས་ཡིན་སྲིད་པ་དང་། རང་ཉིད་ཀྱི་སུན་འབྱིན་རྟོག་འཆར་གྱི་ལན་འདེབས་པའི་སུན་འབྱིན་གཞན་ཞིག་ཡིན་སྲིད།
ཁྱབ་པ་ཡོད་པར་སྒྲུབ་པ། སྤྱིར་བཏང་སྐད་ཆ་བཤད་ན། ཁྱེད་ལ་ཁྱབ་པ་ཡོད་པར་སྒྲུབ་པ་ཞིག་དགོས་སྐབས། དེའི་
ཁས་ལེན་དང་རྒྱབ་སྐྱོར་གྱི་རྒྱུ་མཚན་མཁོ་འདོན་མ་བྱས་སྔོན་ལ་གསལ་སྟོན་བྱེད་དགོས། འདིའི་རྗེས་སུ་སྒྲུབ་བྱེད་
འགོད་དགོས་པ་ཡིན། གཤམ་གྱི་སྒྲུབ་བྱེད་ལ་དཔེ་བཞག་ནས་བཤད་ན། ཨ་ལེ་ཛི་སྦེ་ཐིའི་སྤྱི་ཚོགས་ལོ་རྒྱུས་ཀྱི་
ཆེད་མཁས་མིན་པ་ཞིག་ལ་དམིགས་ནས་ཁྱབ་པ་ཡོད་པར་སྒྲུབ་པར་བྱེད་དགོས་པ་ནི།
ཕྱི་ལོ་༡༥༨༠ ནང་གི་ཨོ་ཁུ་སི་གཙུག་ལག་སློབ་ཆེན་ནང་སློབ་མ་མང་ཆེ་བས་ཡིག་ཆ་ཁག་གི་ཐོག་ས་རྟགས་འགོད་
དུས་རང་ཉིད་ཀྱི་མིང་དང་རུས་མིང་ཁོ་ན་འཁོད་ཡོད་པར་བལྟས་ན་《རྒྱུ་མཚན།) ཁོ་ཚོ་མང་ཆེ་བ་ནི་དམངས་རིགས་ཡིན་
ངེས་སོ།། (ཁས་ལེན།)
ཁས་ལེན་དེ་ཁྱབ་པ་ཡོད་པར་སྒྲུབ་པ་ཞིག་དང་བཅས་ངོ་སྤྲོད་བྱས་པ་ཡིན་ན་མི་ཚང་མས་(ཐ་ན་ཆེད་མཁས་པ་ཚོས་ཀྱང་)
གསལ་པོར་མཐོང་ཐུབ་པ་ནི་གཤམ་ལྟར།
དུས་རབས་བཅུ་དྲུག་པའི་དུས་མཇུག་གི་ཨིན་ཡུལ་ནང༌། རིགས་རུས་མཐོ་བའི་མི་ཞིག་མིན་པར་དམངས་རིགས་ཤིག་
ཡིན་ན་མིང་རྟགས་འགོད་པའི་སྐབས་སུ་རང་ཉིད་ཀྱི་མིང་གི་ཐོག་མར་་་སྐུ་ཞབས་་དང་།་་སྐུ་ངོ་་སྦྱར་བའི་ལུགས་སྲོལ་
མེད། (ཁྱབ་པ་ཡོད་པར་སྒྲུབ་པ།) ཕྱི་ལོ་༡༥༨༠ ནང་གི་ཨོ་ཁུ་སི་གཙུག་ལག་སློབ་ཆེན་ནང་སློབ་མ་མང་ཆེ་བས་ཡིག་ཆ་ཁག་གི་ཐོག་
རང་ཉིད་ཀྱི་མིང་དང་རུས་མིང་ཁོ་ན་འཁོད་ཡོད་པར་བལྟས་ན་《རྒྱུ་མཚན།) ཁོ་ཚོ་མང་ཆེ་བ་ནི་དམངས་རིགས་ཡིན་ངེས་སོ།།
(ཁས་ལེན།)
གལ་སྲིད་ཀློག་པ་པོ་རྣམས་ཀྱིས་ཁྱབ་པ་ཡོད་པར་སྒྲུབ་པར་ཁ་གཏད་གཅོག་གི་རེད་བསམ་ན་དེ་ལ་རྒྱབ་སྐྱོར་བྱེད་པའི་
སྒྲུབ་བྱེད་ཅིག་བཟོ་དགོས།
གལ་སྲིད་དཔྱད་རྩོམ་ཧ་ཅང་རིང་བ་མ་ཟད་། “དོན་དངོས་ཧ་ཅང་མང་པོ་” དང་བཅས་ཚེས་གྲངས་དང་། མིང།
བྱུང་བ། གྲངས་ཀ་སོགས་ཡིན་ན་སྡེ་ཚན་ཆེ་ཁག་རེ་རེའི་མཇུག་ཏུ་རང་ཉིད་ཀྱི་སྒྲུབ་བྱེད་ཀྱི་འཕེལ་རིམ་ལ་མདོར་བསྡུས་
ཀྱི་སྒོ་ནས་སྤྱི་སྡོམ་རྒྱག་དགོས་པ་ཡིན། སྡེ་ཚན་དེའི་ནང་ཁྱེད་ཀྱིས་ཅི་ཞིག་གཏན་འབེབས་བྱས་ཡོད་དམ། སྒྲུབ་བྱེད་ཀྱི་
བཟོ་དབྱིབས་ད་ལྟའི་བར་གང་དུ་སླེབས་ཡོད་དམ། མཐའ་མའི་ཟིན་བྲིས་ནང་སྤྱི་བསྡོམས་དེ་དག་ཡིད་དུ་མི་འོང་བ་ལྟར་
སྣང་བ་ཡིན་ན་དེ་དག་ལ་བཅད་གཏུབ་བྱ་དགོས།
༡༢་༡་༥ མཇུག་སྡོམ་གྱི་སྐྱ་ཐིག་འགོད་པ།
མཇུག་སྡོམ་གྱི་སྒྲུང་སྒྲོམ་ཤོག་ངོས་ཀྱི་སྟེང་དུ་སྙིང་དོན་ཡང་བསྐྱར་བརྗོད་དགོས། དེའི་རྗེས་སུ་ཁྱེད་ཀྱིས་དེའི་གནད་འགག་
སྐྱ་ཐིག་ལ་འགོད་དགོས། (དེ་ཡིན་ན་ག་རེ་ཡོད་པ་རེད་ཟེར་བའི་ལན་འདེབས་གཞན།)
འདི་ལྟར་སྒྲུབ་པ་ཡིན་ན་རང་ཉིད་ཀྱིས་བསྡུ་རུབ་བྱས་པའི་ཚིག་ཐོ་ཚང་མ་བེད་སྤྱོད་གཏོང་མི་ཐུབ་པ་ཤེས་རྟོགས་ཡོང་བ་
ཡིན། དེས་དུས་ཚོད་ཆུད་ཟོས་སུ་བཏང་བ་མཚོན་གྱི་མེད། ཞིབ་འཇུག་བྱེད་པ་ནི་གསེར་གྱི་གཏེར་སྔོག་པ་ལྟ་བུ་སྟེ། ས་རྐོ་
རྡོ་སློག་མང་པོ་བྱས་ནས་ཉུང་ཉུང་ཞིག་ཡར་ལེན་པ་དང་ལྷག་ལུས་མང་པོ་དོར་དགོས། (སྙིགས་དོར་བཅུད་ལེན།) ཨོའི་ནེ་
སེ་ཐེ། ཧེམ་མེན་ཝ་(Ernest Hemingway) ལགས་ནས། ཁྱེད་ཀྱིས་དོར་བའི་རྒྱུ་ཆ་རྣམས་ཡག་པོ་ཡོད་ཀྱང་། དེ་རྣམས་ཉར་
ཚགས་བྱས་པའི་རྒྱུ་ཆ་ལྟ་བུའི་ཡག་པོ་མེད་པ་ཤེས་པའི་དུས་སུ་དཔྱད་རྩོམ་ཡག་པོ་ཞིག་འབྲི་བཞིན་ཡོད་ཅེས་གསུངས་ཡོད།
༡༢་༢ ཡོངས་གྲགས་ཡིན་པའི་འཆར་གཞི་སྐྱོན་ཅན་གསུམ་ལས་གཡོལ་དགོས།
འཆར་གཞི་ཚང་མ་གཅིག་མཚུངས་ལྟར་ཡག་པོ་ཡིན་པའི་ངེས་པ་མེད། ང་ཚོ་ཞིབ་འཇུག་པ་ཞིག་ཡིན་པའི་ཆ་ནས་རང་
ཉིད་ཀྱི་ནུས་ཤུགས་ཐོག་མ་དེ་བསམ་གཞིག་དང་བྱེད་སྒོའི་ཐོག་ཤོར་འགྲོ་བ་ལས། ཀློག་པ་པོའི་མྱོང་ཚོར་ཐོག་མི་འགྲོ་བ་ཡིན།
༡། དཔྱད་རྩོམ་དེ་རང་ཉིད་ཀྱི་བསམ་གཞིག་གི་བྱུང་རིམ་རྣམས། གཏམ་རྒྱུད་བཤད་པ་ལྟར་གོ་རིམ་སྒྲིག་མི་རུང་། ཀློག་
པ་པོ་ཞིག་ལ་མཚོན་ན། དང་པོ་ཁྱེད་ཀྱིས་གང་ཞིག་རྙེད་ཡོད་པ་དང་། དེའི་རྗེས་སུ་འགྲོ་ལམ་ཁེགས་ཚུལ། དེ་ནས་
དཀའ་ངལ་དེ་ལས་སྒྲོལ་ཚུལ་སོགས་ཤེས་འདོད་མཁན་ཉུང་ཉུང་ཡིན། ལྷག་པར་དུ་དཔྱད་རྩོམ་གྱི་མཇུག་ཏུ་བཞག་
པའི་དོན་གནད་གཙོ་བོ་རྙེད་པའི་ཆེད་དཀའ་ལས་ཆེན་པོའི་སྒོ་ནས་ཁྱེད་ཀྱི་ལས་འཆར་གྱི་ལོ་རྒྱུས་སྔོག་དགོས་པ་
ཡིན་ན་ཁོ་ཚོར་དམིགས་བསལ་གྱིས་སུན་སྣང་སྐྱེ་བར་འགྱུར།
གནད་དོན་འདི་ཁྱེད་ཀྱི་ཟིན་བྲིས་ནང་ཡོད་མེད་ཚོད་ལྟ་བྱེད་ན་ཚིག་གྲུབ་ཁག་གི་ནང་ཞིབ་འཇུག་གི་གྲུབ་དོན་མ་
ཡིན་པར། དེ་ཇི་ལྟར་སྒྲུབ་པའམ། བསམ་གཞིག་ག་རེ་བྱས་ཡོད་མེད་སོགས་དེའི་ནང་བྲིས་ཡོད་མེད་བཙལ་དགོས།
ཁྱེད་ཀྱི་སྐད་ཆའི་ཁྲོད་ནས་གཤམ་གྱི་རྟགས་མཚན་དེ་མཐོང་ཐུབ་པ་ནི་གནད་དོན་དང་པོ་ནི་འདི་དང་དེ་ཡིན། དེ་ནས་
་་གཤིབ་བསྡུར་འདི་ལྟར་བྱས་པ་ཡིན། མཇུག་མཐར་ངས་འདི་ལྟར་སྤྱི་སྡོམ་རྒྱབ་པ་ཡིན་ཟེར་བ་ལྟ་བུ་རེད། ཚིག་
གྲུབ་འདི་འདྲ་གཅིག་ལས་མང་བ་མཐོང་ན་ཁས་ལེན་ལ་རྒྱབ་སྐྱོར་བྱེད་པ་མ་ཡིན་པར་དེ་ཇི་ལྟར་རྙེད་པའི་གཏམ་རྒྱུད་
བཤད་ཀྱི་ཡོད་པ་ཡིན། དེ་འདྲ་ཡིན་ན་སྒྲུབ་བྱེད་ཀྱི་སྙིང་དོན་དང་། ཁས་ལེན། དེ་ལ་རྒྱབ་སྐྱོར་བྱེད་པའི་རྒྱུ་མཚན་
བཅས་ལ་གཞིག་ནས་དཔྱད་རྩོམ་བསྐྱར་དུ་གོ་སྒྲིག་བྱེད་དགོས།
༢། རྒྱུ་ཆ་རྣམས་ལྷན་ཧྲུག་འཚེམ་འཐུས་རྒྱག་པ་ལྟར་དཔྱད་རྩོམ་མ་འབྲི། ཀློག་པ་པོ་རྣམས་ལ་དགོས་པ་ནི་དབྱེ་
ཞིབ་བརྟག་དཔྱད་ཡིན་པ་ལས་རྒྱུ་ཆ་ཕྱོགས་བསྡོམས་བྱས་པ་དེ་མིན། ཐོག་མར་ཞིབ་འཇུག་བྱེད་མཁན་རྣམས་
ཀྱིས་ནོར་འཁྲུལ་ཤོར་ས་ནི། ཁོ་ཚོས་ལུང་འདྲེན་དང༌། ཕྱོགས་བསྡོམས། རང་ཉིད་ཀྱི་བསམ་གཞིག་ལ་འབྲེལ་བ་
མེད་པའི་རྒྱུ་ཆ་རྣམས་ལྷན་པ་རྒྱག་པ་ལྟ་་ཚིག་འགྲེལ་ཆ་འཆོལ་མཉམ་དུ་བསྟར་ཕྲེང་སྒྲིག་པ་དེ་ཡིན། དེ་འདྲའི་
“ལྷན་ཧྲུག་རྩོམ་ཡིག་” ནི་སྐྱོན་འཛུགས་ཀྱི་སྣ་འདྲེན་ཡིན་པ་སྟེ། “འདི་དག་ཚང་མ་ཕྱོགས་བསྡོམས་རེད། དབྱེ་
ཞིབ་བརྟག་དཔྱད་བྱས་མི་འདུག་” ཟེར་ངེས། ལྷག་པར་ཁྱེད་ཀྱི་ཞིབ་འཇུག་མང་ཆེ་བ་དྲ་རྒྱ་བརྒྱུད་ནས་བྱས་པ་
ཡིན་ན་ཉེན་ཁ་ཆེན་པོ་རེད། གང་ཡིན་ཟེར་ན་དྲ་ཐོག་ནས་རྒྱུ་ཆ་རྣམས་“བཀོག་ནས་སྦྱར་རྒྱུ་” ཧ་ཅང་གི་ལས་
སླ་བོ་ཡིན་པས་སོ༎ཉམས་མྱོང་ལྡན་པའི་ཀློག་པ་པོ་རྣམས་ཀྱིས་ལྷན་པ་ལྟ་བུའི་རྩོམ་ཡིག་ངོ་རྟགས་ཆོད་ན་རྐུ་
བཤུས་བྱས་འདུག་ཟེར་བའི་མིང་ཆད་ངན་པ་ཕོག་ཉེན་ཆེ། (ས་བཅད་༡༤་༦ པར་གསལ།) མཐོ་རིམ་ཞིབ་
འཇུག་མི་སྣས་ནམ་ཡང་ལྷན་པ་ལྟ་བུའི་ཕྱོགས་བསྡོམས་རྒྱག་པ་ཧ་ཅང་དཀོན་པོ་རེད། འོན་ཀྱང་ཁོ་ཚོས་རྒྱུ་ཆ་
ལ་རྗེས་བསྙེགས་དམ་ཟབ་བྱེད་པའི་གདམ་ཀ་གཞན་གྱི་སྒོ་ནས་འགྲོ་བ་ནི། ཁོ་ཚོས་རང་ཉིད་ལ་ཞབས་ཞུ་གང་
ལེགས་ཞུ་བའི་ཚོགས་སྡེ་ཆེ་གྲས་ཀྱི་རྒྱུ་ཆའི་ཐོག་དཔྱད་རྩོམ་གྱི་མ་ཟིན་འགོད་པ་ལས་གསར་བཟོ་མི་བྱེད་པ་
ཡིན། གལ་སྲིད་དཔྱད་རྩོམ་ནང་བེད་སྤྱོད་གཏོང་བཞིན་པའི་གནད་ཚིག་རྣམས་རྒྱུ་ཆ་གང་རུང་ཞིག་དང་འདྲ་
མཚུངས་ཡིན་ན་རང་ཉིད་ཀྱིས་སྒྲུབ་བྱེད་ཅིག་འགོད་ཀྱི་ཡོད་དམ་ཡང་ན་གཞན་ལ་ལད་ཟློས་བྱེད་ཀྱི་ཡོད་མེད་བསམ་ཞིབ་བྱེད་དགོས།
༣། དཔྱད་རྩོམ་ནང་རང་ཉིད་ལ་སྤྲད་པའི་ལས་བགོས་ཀྱི་ཐ་སྙད་ནང་ཐད་འགོད་མ་བྱེད། གལ་སྲིད་ཡིག་འབེབ་ཐོག་
མའི་ནང་ལས་བགོས་ཀྱི་ཐ་སྙད་རྗེས་ཟློས་བྱས་པ་ཡིན་ན་དགེ་རྒན་རྣམ་པའི་སེམས་ནང་ཁྱེད་ལ་སོ་སོའི་ལྟ་ཚུལ་
མི་འདུག་བསམ་སྲིད། དཔེར་ན།
ལས་བགོས། (ལས་བྱ།)
ཚོར་སྣང་སྐོར་ལ་འདོད་ཚུལ་མ་འདྲ་བ་ཁག་གིས་ཤེས་རྟོགས་དང་ཚོར་སྣང་མཚམས་སྦྱོར་བྱེད་སྟངས་ལ་ཁྱད་པར་ཤོར་
གྱི་ཡོད། ཁ་ཤས་ཀྱིས་ཚོར་བ་ནི་མཚམས་སྦྱོར་བྱེད་མཁན་མེད་པར་ཀླད་པའི་ནང་སླེབས་པར་འདོད་པ་དང་། ཁ་ཤས་
ཀྱིས་ཚོར་ཤེས་ཀྱི་རྐྱེན་པས་དབང་རྟེན་ལ་ཤུགས་རྐྱེན་སྤྲོད་ཀྱི་ཡོད་པར་འདོད། འདོད་ཚུལ་དེ་གཉིས་ཀྱིས་མིག་ཤེས་དང༌།
སྣ་ཤེས། རེག་བྱའི་སྐྱེ་མཆེད་འཛིན་སྟངས་བཅས་ཀྱི་གནད་དོན་ཐོག་ལངས་ཕྱོགས་མི་འདྲ་བ་རེ་འཛིན་པ་ཡིན།
དཔྱད་རྩོམ་གྱི་འགོ་འཛུགས་པའི་ཚིག་དུམ་མམ་ཡིག་འབེབ།
མིག་ཤེས་ཀྱི་འཛིན་སྟངས་ལ་གཞུང་ལུགས་མི་འདྲ་བ་རེ་རེས་ཚོར་སྣང་འཛིན་སྟངས་ཁྲོད་རྟོག་པའི་མཚམས་སྦྱོར་བྱེད་
སྟངས་ལ་བསམ་ཚུལ་ཤུགས་ཆེན་བརྗོད་ཀྱི་ཡོད། དཔྱད་རྩོམ་འདིའི་ནང་ངས་མིག་ཤེས་ཀྱི་འཛིན་སྟངས་ཐད་བཞེད་ཚུལ་
མི་འདྲ་བ་གཉིས་ཞིབ་བསྡུར་བྱེད་རྒྱུ་ཡིན། དེའི་ཁྲོད་ཀྱི་གཅིག་གིས་ཟེར་བ་ལྟ་བུ་རེད།
གལ་སྲིད་ལས་བགོས་ཀྱི་ཐོ་གཞུང་ནང་གནད་དོན་མང་པོ་ཞིག་ཡོད་ན་དེ་དག་རིམ་པ་བཞིན་འགྲེལ་བཤད་རྒྱག་རྒྱུ་ལས་
གཡོལ་ཐབས་བྱེད་དགོས། དཔེར་ན་ཁྱེད་ལ་སྐུ་ཞབས་ཧྥི་ར་ཌི་དང་འཇོན་གཉིས་ཀྱི་འཆར་སྣང་དང་ཚོར་ཤེས་བྲལ་བའི་
སྐོར་གྱི་ལྟ་ཚུལ་བསྡུར་བཅུག་པ་ཡིན་ན་ཁྱེད་ཀྱིས་དང་པོ་ཧྥི་ར་ཌི་དང་། གཉིས་པ་འཇོན་གྱི་ལྟ་ཚུལ་བརྗོད་ནས་རང་ཉིད་
དཔྱད་རྩོམ་ཁག་གཉིས་སུ་དབྱེ་དགོས་དོན་མེད། གོ་སྒྲིག་དེའི་རིགས་ནི་རྟག་པར་ཕན་ཚུན་འབྲེལ་བ་མེད་པའི་ཕྱོགས་
བསྡོམས་སུ་འགྱུར་གྱི་ཡོད། དེའི་ཚབ་ཏུ་བརྗོད་བྱ་རྣམས་ཁོ་ཚོའི་ལྟ་བའི་གྲུབ་ཆའི་ནང་དབྱེ་བ་འབྱེད་ཐབས་བྱེད་དགོས།
དཔེར་ན་ཚོར་ཤེས་བྲལ་བ་དང་འཆར་སྒོའི་གྲུབ་ཆ་ཁག་དང༌། དེ་དག་གི་མཚན་ཉིད་སོགས་འབྲི་དགོས་པ་དང་། དེའི་རྗེས་
སུ་གྲུབ་ཆ་དེ་དག་རང་ཉིད་ཀྱི་ཀློག་པ་པོར་ཕན་ཐོགས་ཡོད་པའི་ཐབས་ལམ་ཞིག་གི་ཐོག་ནས་གོ་རིམ་སྒྲིག་དགོས་པ་ཡིན།
༡༢་༣ འཆར་གཞི་ཟིན་བྲིས་སུ་བསྒྱུར་བ།
ཀློག་པོ་ཁ་ཤས་ཀྱིས་རང་ཉིད་ལ་འཆར་ཟིན་ནམ་སྒྲུང་གི་སྒྲོམ་གཞི་ཞིག་ཡོད་པའི་སྐབས་སུ་ཁོ་ཚོས་དེ་ནས་སྣུམ་བཙག་
པ་ལྟར་ཚིག་གྲུབ་བཏོན་ཆོག་བསམ་གྱི་ཡོད། ཉམས་མྱོང་ལྡན་པའི་རྩོམ་པ་པོ་རྣམས་ཀྱིས་གསལ་པོར་ཤེས་ཀྱི་ཡོད། ཁོང་
ཚོས་འཆར་གཞི་ཟིན་འགོད་ཀྱི་ལས་དོན་ནི་འཆར་གཞི་ཡིས་ནམ་ཡང་ཚབ་བྱེད་ཐབས་བྲལ་བའི་གསར་རྟོགས་ཀྱི་བརྒྱུད་
རིམ་ཞིག་ཡིན་པ་ཤེས་ཀྱི་ཡོད། གང་ཡིན་ཟེར་ན་དེ་ནི་ང་ཚོ་ཞིབ་འཇུག་པ་རྣམས་ཀྱི་ཆེས་སྤྲོ་སྣང་ལྡན་པའི་དུས་སྐབས་
ཤིག་བརྒྱུད་ཀྱི་ཡོད་པ་སྟེ། ང་ཚོས་གསར་རྙེད་བྱུང་བའི་ལྟ་ཚུལ་རྣམས་ཡིག་ཐོག་ཏུ་འཁོད་ནས་གསལ་སྟོན་མ་བྱས་ཚེ། ང་
ཚོར་ལྟ་ཚུལ་མེད་པ་དང་གཅིག་མཚུངས་ཡིན་པས་རེད། འདི་ལྟ་བུའི་བརྒྱུད་རིམ་ནི་གོ་རིམ་གཞན་དག་དང་འདྲ་བར་
འཆར་གཞི་ཞིག་ཡོད་ཚེ་སྤྲོ་སྣང་དེ་ལས་མང་བ་ཡོང་ངེས།
༡༢་༣་༡ བག་ཕེབས་ཀྱི་བྱེད་སྟངས་ནས་འཆར་ཟིན་བཀོད་པ།
ཉམས་མྱོང་ལྡན་པའི་རྩོམ་པ་པོ་མང་པོ་ཞིག་གིས་སྒྲུང་གི་སྒྲོམ་གཞི་ཆ་ཚང་བ་ཞིག་མ་སྒྲིག་སྔོན་དུ་དཔྱད་རྩོམ་འབྲི་འགོ་
བརྩམས་ཀྱི་ཡོད། ཁོ་ཚོས་འཆར་གཞི་རགས་ཙམ་ཞིག་གཏན་འབེབས་དང༌། སྔོན་གྱི་རགས་ཟིན་རྣམས་བཀོལ་ནས་
རང་ཉིད་ཀྱི་ལྟ་ཚུལ་ལ་བརྟག་དཔྱད་བྱས་རྗེས། རང་ཉིད་ཀྱི་གསར་རྟོགས་གང་ཞིག་བྱུང་བ་དེ་གཞིར་བཞག་ནས་མཐའ་
མའི་འཆར་གཞི་ཞིག་འདིང་བ་ཡིན། ཁོ་ཚོས་འགོ་སྟོད་ཀྱི་ཟིན་བྲིས་མང་ཆེ་བ་ཞིག་ཡུན་དུ་གནས་མི་ཐུབ་པ་ཤེས་ཀྱི་ཡོད་
པས་ཁོ་ཚོས་སྔ་ས་ནས་འགོ་འཛུགས་བྱེད་པ་ཡིན། མྱུལ་ཞིབ་རང་བཞིན་ཅན་གྱི་ཟིན་བྲིས་བརྒྱབ་པ་ཡིན་ན་སྔོན་ཆད་
སེམས་ནང་དྲན་མ་མྱོང་བའི་ལྟ་ཚུལ་གསར་པ་རྙེད་རྒྱུར་ཕན་ཐོགས་ཡོད། འོན་ཀྱང་བྱེད་ཐབས་དེ་ལྟ་བུ་ནི་ཁྱེད་ལ་དུས་
བཅད་རྒྱུན་རིང་པོ་ཡོད་པའི་སྐབས་ཁོ་ནར་གྲུབ་འབྲས་ཐོན་ཐུབ། གལ་སྲིད་ཁྱེད་རང་བརྗོད་གཞི་ཞིག་ལ་གསར་དུ་ཞུགས་
པའམ་དུས་བཅད་ཐུང་ངུ་ལས་མེད་པ་ཡིན་ན་རང་ཉིད་ལ་འཆར་གཞི་གསལ་པོ་ཡོད་པའི་སྐབས་སུ་ཟིན་བྲིས་འགོད་དགོས།
གང་མགྱོགས་ཀྱི་སྒོ་ནས་ཟིན་བྲིས་འགོད་འགོ་འཛུགས་དགོས།
དུས་བཅད་མགྱོགས་མྱུར་ངང་སླེབས་ཀྱི་ཡོད་ན་ང་ཚོའི་རེ་བར་ད་དུང་ཟླ་བ་གཅིག་གམ། བདུན་ཕྲག་གཅིག ཉིན་གཅིག་
ལས་མང་བ་ཡོད་ན་ཅི་མ་རུང་སྙམ་གྱི་ཡོད། (དཔེ་དེབ་འདི་དཔར་ཐེངས་རེ་རེར་ང་ཚོས་དུས་བཅད་ལྟར་བརྩོན་ལེན་བྱེད་
དགོས་བྱུང་ཡོད།)དོན་དངོས་ཐོག་ཞིབ་འཇུག་པ་ཁ་ཤས་ཀྱིས་ནམ་ཡང་འགྲུབ་མི་ཐུབ་པར་སྣང༌། ཁོ་ཚོས་དཔྱད་རྩོམ་དེའི་
ཐོག་མུ་མཐུད་ལས་ཀ་བྱས་ནས་མཐའ་དཔྱོད་འབྲི་བའམ་དཔེ་དེབ་དེ་ཡང་དག་པ་ཞིག་མ་ཡོང་བར་བྱེད་དགོས་བསམ་གྱི་
ཡོད། དེ་འདྲའི་ཡང་དག་པའི་དཔྱད་རྩོམ་ཞིག་བྲིས་མ་མྱོང་ལ་མ་འོངས་པར་འབྲི་མི་སྲིད། རང་ཉིད་ལ་ཡོད་པའི་དུས་ཚོད་
ནང་རང་ནུས་གང་ཡོད་འདོན་རྒྱུ་དེ་རེད། དེ་ལྟར་སྒྲུབ་རྗེས་རང་ཉིད་ལ་འདི་ལྟར་བཤད་ཆོག་པ་སྟེ། ཀློག་པ་པོ་ལགས།
ངས་འབད་བརྩོན་ལྷོད་མེད་བྱས་པའི་རྗེས་སུ། འདི་ནི་ངས་ཡིད་ཆེས་བྱེད་ས་རེད། འདི་ནི་ཆ་ཚང་བའམ་མཐར་ཐུག་གི་
བདེན་དོན་དེ་མིན། འོན་ཀྱང་བདེན་པ་ནི་ང་ལ་གལ་ཆེན་པོ་ཡིན་ལ་ཁྱེད་ལ་ཡང་གལ་ཆེན་པོ་ཡིན་པའི་རེ་བ་ཡོད། ངས་
དུས་ཚོད་དང་ནུས་པ་གང་ཡོད་བཏོན་ནས་བདེན་པ་དེར་བརྟག་དཔྱད་དང་རྒྱབ་སྐྱོར་བྱས་ཡོད་པར་བརྟེན། ངའི་སྒྲུབ་བྱེད་
འདི་དག་ཁྱེད་ལ་བསམ་ཞིབ་བྱེད་པར་ནུས་པ་ལྡང་ངེས་ཤིག་ཡོད་པ་མཐོང་སྲིད། གཅིག་བྱས་ན་དང་དུ་ལེན་པར་མ་ཟད།
ཐ་ན་སྔོན་ཆད་ཀྱི་ཡིད་ཆེས་ལ་འགྱུར་བ་ཡང་གཏོང་སྲིད།
རྩོམ་པ་པོ་གང་མང་ཞིག་གིས་རང་ཉིད་ལ་འཆར་གཞི་ཞིག་ཡོད་པའི་སྐབས་སུ་མགྱོགས་མྱུར་སྒོས་ཟིན་བྲིས་སུ་
འགོད་པ་ཡིན། ཁོ་ཚོས་ཚིག་བརྗོད་ཀྱི་ཆུ་བོ་བཞུར་འཇུག་པ་དང་། ལུང་ཚིག་དང་རྒྱུ་ཆའི་གནས་བསྡུས་སྣོན་འཕྲི་བྱེད་རྒྱུ་
རྗེས་ལ་འཇོག །གལ་སྲིད་དཀའ་ངལ་ཞིག་ཏུ་འཕྲད་དེ་འགགས་པ་ཡིན་ན་མདུན་དུ་མཆོང་གི་ཡོད། གལ་སྲིད་ཁོ་ཚོས་
གནས་ཚུལ་ཞིབ་ཕྲ་ཞིག་ཡིད་ལ་མ་དྲན་པའི་སྐབས་སུ་དྲི་རྟགས་རེ་བཀོད་ནས་འཇོག །དེ་ནས་མུ་མཐུད་བྲིས་ཏེ་(ཁྱེད་ཀྱི་
འཕྲུལ་ཆས་ལ་) རྡོ་སྣུམ་མ་རྫོགས་བར་དུ་འགྲོ་བ་དང༌། དེ་ནས་རང་འཇགས་ཕར་ལོག་ནས་དྲི་རྟགས་དེ་ལ་ཕྱིར་ལྟ་བྱེད།
འོན་ཀྱང་ཟིན་བྲིས་མྱུར་པོ་འགོད་མཁན་ཚོར་བཟོ་བཅོས་རྒྱག་རྒྱུའི་དུས་ཚོད་དགོས་པས། གལ་ཏེ་ཁྱེད་ཀྱིས་ཟིན་བྲིས་
མགྱོགས་པོར་བརྒྱབ་པ་ཡིན་ན་སྔ་ས་ནས་འགོ་འཛུགས་དགོས།
རྩོམ་པ་པོ་གཞན་ཁག་ཅིག་གིས་དལ་པོ་དང་གཟབ་གཟབ་ཁོ་ནའི་ངང་ཕྱག་ལས་གནང་ཐུབ། ཁོ་ཚོས་ཚིག་གྲུབ་
གཞན་མ་བྲིས་པའི་སྔོན་ལ་ཚིག་གྲུབ་དང་པོ་དེ་ཡག་པོ་ཞིག་ཡོང་དགོས་ཀྱི་ཡོད། དེ་ལྟར་བྱེད་པ་ལ་ཁོང་ཚོར་ཞིབ་ཚགས་
ཆེ་བའི་འཆར་གཞི་ཞིག་དགོས། དེ་བས་ཁྱེད་རང་དལ་བོའི་ངང་ཟིན་བྲིས་འགོད་མཁན་ཞིག་ཡིན་ན་འཆར་ཟིན་དང་སྒྲུང་
གི་སྒྲོམ་གཞི་ཞིབ་ཚགས་པོ་ཞིག་བཟོ་དགོས།
རྩོམ་པ་པོ་མང་ཆེ་བས་ཁོ་ཚོའི་ཟིན་བྲིས་གང་མགྱོགས་འབྲི་བ་དང༌། ཞུས་དག་གཟབ་ནན་ངང་བྱེད་པར་མ་ཟད།
འབྲེལ་བ་མེད་པའི་རིགས་གཡུགས་ཏེ་ལས་དོན་ཡག་ཤོས་སྒྲུབ་ཐུབ། གང་ལྟར་ཟིན་བྲིས་དེ་རང་ཉིད་ལ་ཕན་པའི་ཐབས་
ལམ་ཞིག་གི་ཐོག་འགོད་དགོས།
༡༢་༣་༢གནད་ཚིག་བེད་སྤྱད་དེ་རང་ཉིད་ཀྱི་རྒྱུན་ལྡན་གྱི་བགྲོད་ལམ་ཐོག་བསྐྱོད་པ།
འཆར་ཟིན་འགོད་པའི་གོ་རིམ་ཁྲོད་ཀྱི་གནད་དོན་ཞིག་ནི་རྒྱུན་ལྡན་གྱི་བགྲོད་ལམ་ཐོག་མུ་མཐུད་ནས་འགྲོ་རྒྱུ་དེ་ཡིན། སྒྲུང་
གི་སྒྲོམ་གཞི་ཡིས་རོགས་རམ་བྱེད་མོད། རང་ཉིད་ཀྱི་ལྟ་ཚུལ་མཐོང་ལམ་དུ་བཞག་ནས་ཡང་དང་བསྐྱར་དུ་དེ་ལ་བལྟས་
ནས་དེ་དག་གི་སྤྱོད་སྒོ་ལ་ཞིབ་བཤེར་བྱེད་དགོས། ལྷག་པར་དུ་སྡེ་ཚན་ཕན་ཚུན་ཁྱད་པར་འབྱེད་པའི་རིགས་ལ་དོ་སྣང་
བྱེད་དགོས། འོན་ཀྱང་སྒྲུང་སྒྲོམ་དང་ཐ་སྙད་གཅོ་བོས་རང་ཉིད་ཀྱི་བསམ་བློ་གསར་བའི་ཁ་དབུགས་འགོག་ཏུ་མ་
འཇུག །གལ་སྲིད་ཁྱེད་ཀྱིས་རང་ཉིད་འཁྱམས་མྱུལ་བྱེད་བཞིན་པ་ཤེས་རྟོགས་བྱུང་ཚེ། དེས་གང་ཞིག་ཏུ་ཁྲིད་ཀྱི་ཡོད་པ་
མ་མཐོང་བར་དུ་རྗེས་ཤུལ་འདེད་དགོས་པ་ཡིན། ཁྱེད་རང་གཅིག་བྱས་ན་དོ་དབྱིངས་ཅན་གྱི་ལམ་ཁ་ཞིག་ཏུ་ཡོད་སྲིད།
གལ་སྲིད་དཔྱད་རྩོམ་ནང་འགོ་བརྗོད་དང་ནང་གསེས་འགོ་བརྗོད་བེད་སྤྱོད་གཏོང་གི་མེད་ན་ཡང་། ཟིན་བྲིས་
འགོད་པའི་སྐབས་སུ་དེ་ལྟར་བྱེད་པའི་དྲན་སྐུལ་བྱེད་རྒྱུ་ཡིན། སྡེ་ཚན་དང་ནང་གསེས་སྡེ་ཚན་ལ་དམིགས་བསལ་ཡིན་
པའི་ཐ་སྙད་བེད་སྤྱད་ནས་འགོ་བརྗོད་བཟོ་རོགས་བྱེད་དགོས་པ་སྟེ།
ཊེག་སེ་སིའི་ཕྱི་རོལ་ཟེར་བའི་ཚགས་ཤོག་ཐོག་སེམ་ཧོ་སུ་ཊོན་ནི་དཔའ་བོ་ཡིན་པར་འཁོད་འདུག །ཟེར་བ་ལྟ་བུ།
འགོ་བརྗོད་འདི་ལྟ་བུ་ཡོད་ན་ཁྱེད་ཀྱི་དཔྱད་རྩོམ་གྱི་གྲུབ་ཆར་བལྟས་པ་ཙམ་གྱིས་ཤེས་ཐུབ། (ཨང་གྲངས་འཁོད་པའི་འགོ་
བརྗོད་ནི་སྤྱི་ཚོགས་ཚན་རིག་ཁྲོད་སྤྱིར་བཏང་ལྟ་བུ་ཡིན་ཀྱང༌། མི་ཆོས་རིག་གནས་ཁྲོད་ཧ་ཅང་དཀོན་པོ་ཡིན།) གལ་སྲིད་
ཁྱབ་ཁོངས་ཀྱིས་འགོ་བརྗོད་བེད་སྤྱོད་གཏོང་གི་མེད་ན་མཐའ་མའི་ཟིན་བྲིས་སྐབས་དེ་དག་བསུབ་ཆོག །
མྱུར་ཐབས།
ནར་འགྱངས་དང་རྩོམ་པ་པོའི་འགོག་རྐྱེན་གདོང་ལེན་བྱེད་དགོས།
གལ་སྲིད་རྩོམ་ཡིག་འབྲི་མི་ཐུབ་པ་དང༌། ཡང་ན་ཡིག་འབྲུ་ཁ་ཤས་འབྲི་བར་དཀའ་ངལ་ཡོད་ན་ཁྱེད་ལ་རྩོམ་པ་པོའི་འགོག་
རྐྱེན་འཕྲད་ཡོད་སྲིད། དོན་དག་ཁ་ཤས་ནི་སློབ་གྲྭའི་སྐོར་གྱི་སེམས་ཁྲལ་དང་དེའི་གནོན་ཤུགས་ནས་སླེབས་པ་ཡིན། གལ་
སྲིད་ཁྱེད་རང་དེ་ལྟར་ཡིན་ན་སློབ་སྟོན་པར་ཐུག་འཕྲད་བྱེད་པར་འགྲོ་དགོས། དོན་དག་མང་ཆེ་བའི་རྒྱུ་རྐྱེན་ཐོག་རང་གི་
ནུས་ཤུགས་འདོན་ཐུབ་པ་ནི་གཤམ་གསལ།
ལས་འགན་དེ་གང་ནས་འགོ་བརྩམ་དགོས་པ་མ་ཤེས་པའི་གནས་སྐབས་སུ། ཁྱེད་ལ་ཞེད་སྣང་ངམ་གནོན་ཤུགས་
ཆེན་པོ་སླེབས་ཀྱི་ཡོད། དེ་ལྟར་ཡིན་ན་ལས་རིམ་དེ་རྣམས་ལས་འགན་ཆུང་ཆུང་ཁག་ལ་བགོ་བཤའ་རྒྱག་པ་དང༌། དེ་
ནས་གོམ་པ་རེ་རེ་བཞིན་དམིགས་པ་གཏད་དགོས།
དམིགས་ཡུལ་ལམ་བསྒྲུབ་བྱ་གཏན་ཁེལ་མ་བྱས་པའམ་དམིགས་ཡུལ་རྒྱ་ཆེ་དྲགས་པ་དེ་འདྲ་ཡིན་ན་རང་ཉིད་ཀྱི་
དམིགས་ཡུལ་ལ་སྙོབ་ཆེད་འཆར་ཅན་གྱི་བྱེད་སྒོ་ཞིག་བཟོ་དགོས་པ་ཡིན། དེ་ནས་འཕྲུལ་རིགས་བེད་སྤྱད་དེ། འཕེལ་
རིམ་གྱི་རེའུ་མིག་དང་། རྩོམ་འབྲིའི་རོགས་པའི་ལྷན་དུ་ཚོགས་འདུ་བསྡུ་དགོས།
ཚན་པ་རྗེས་མའི་སྟེང་དུ་མ་སོང་སྔོན་ལ་ངེས་པར་དུ་ཚིག་གྲུབ་དང་ཡིག་འབེབ་ཚང་མ་ཡང་དག་པ་ཞིག་བཟོ་དགོས་
པར་འདོད་པའི་གནས་སྐབས་བྱུང་ཚེ། རྩོམ་ཡིག་འབྲི་བ་ནི་རང་ཉིད་ཀྱིས་བསམ་གཞིག་གཏོང་བར་རོགས་རམ་ཡོང་
རྒྱུ་ཁོ་ནའི་ཆེད་དུ་ཡིན་པ་དང་། ལུགས་སྲོལ་ཙམ་མིན་བསམ་ནས་བྲིས་པ་ཡིན་ན་ཕུལ་བྱུང་ལ་ཞེན་ཆགས་མ་སྐྱེས་
པའི་སྔོན་འགོག་བྱེད་པར་ཕན། གནས་ཚུལ་གང་འདྲ་ཞིག་ལ་འཕྲད་ཀྱང་ཤེས་དགོས་པ་ནི། ཞིབ་འཇུག་པ་ཚང་མས་
རང་ཉིད་ཀྱི་ལས་དོན་ལྷད་མེད་པ་ཞིག་ཡོང་མི་སྲིད་པ་ལྟ་བུ་ཡིན་པས་བསྟུན་མཁས་བྱེད་རྒྱུ་དེ་རེད།
གལ་སྲིད་ཁྱེད་རང་དཀའ་ངལ་འདི་འདྲར་འཕྲད་ཀྱི་ཡོད་ན་སློབ་མའི་སྦྱོང་བརྡར་ལྟེ་གནས་སུ་འགྲོ་དགོས། དེ་ན་ཡོད་པའི་
ལམ་སྟོན་གནང་མཁན་རྣམ་པ་ཡིས་ནར་འགྱངས་བྱེད་མཁན་དང༌། བཀག་སྡོམ་བྱེད་མཁན་ཚང་མའི་མཉམ་དུ་ཕྱག་ལས་
གནང་མྱོང་བས་ན་ཁྱེད་ལ་ལམ་སྟོན་གནང་བ་དང་ཁྱེད་ཀྱི་དཀའ་ངལ་ལ་ཚེམ་བུ་རྒྱག་ཐུབ།
ཕྱོགས་གཞན་ཞིག་ནས་བཤད་ན། རྩོམ་པ་པོའི་འགོག་རྐྱེན་གྱི་དོན་དག་ཁ་ཤས་ཀྱིས་དོན་དངོས་ཕན་ཚུན་སྡེབ་
སྒྲིག་དང་བསྐྱར་དུ་སྡེབ་སྒྲིག་བྱས་ཏེ་གསར་བ་ཞིག་དང་ཧང་སངས་པའི་གནས་ཚུལ་ཞིག་བསྐྲུན་ནས་རང་ཉིད་ཀྱི་བག་ལ་
ཉལ་བའི་སེམས་པ་རིམ་གྱིས་ཡར་སློང་བའི་གོ་སྐབས་ཡིན་སྲིད། གལ་སྲིད་ཁྱེད་རང་ཁེགས་ཀྱང་དུས་ཚོད་ཡོད་ན། (འགོ་
འཛུགས་སྔ་བོ་བྱེད་པའི་རྒྱུ་མཚན་གཞན།) ཁྱེད་ཀྱིས་ཉིན་གཅིག་གམ་གཉིས་རིང་ལས་དོན་གཞན་ཞིག་སྒྲུབ་བཞིན་དུ་མི་
མངོན་པའི་འདུ་ཤེས་སམ་སྣང་མེད་ཀྱི་སྒོ་ནས་གནད་དོན་དེའི་ཐོག་ལས་ཀ་བྱེད་པ་དང་། དེ་ནས་ལས་འགན་ཐོག་རང་
འཇགས་ཡོང་ནས་རང་ཉིད་བགྲོད་ལམ་ཐོག་འགྲོ་ཐུབ་མིན་བལྟ་དགོས།
ས་བཅད་བཅུ་གསུམ་པ། སྒྲུབ་བྱེད་ཀྱི་གོ་རིམ་སྒྲིག་པ།
ས་བཅད་འདིའི་ནང་དུ་ཁྱེད་ཀྱི་ཟིན་བྲིས་ཀྱི་གོ་རིམ་སྒྲིག་སྟངས་དང་ལེགས་བཅོས་བྱེད་ཚུལ་དང་། སྒྲུབ་བྱེད་དེ་ཀློག་པ་པོ་
རྣམས་ལ་ཁྱེད་ཚོ་དང་འདྲ་བར་གསལ་པོར་ཤེས་སུ་འཇུག་ཚུལ་བསྟན་ཡོད། ཐོག་མར་འགྲོ་ལུགས་འདི་འཕྲུལ་ལས་ལྟ་
བུར་སྣང་མོད། འོན་ཀྱང་དེ་ནི་འདིའི་དགེ་མཚན་ཡིན། གལ་སྲིད་ཁྱེད་རང་དེའི་རྗེས་སུ་གོམ་པ་རེ་རེ་བཞིན་སྤོས་པ་ཡིན་ན་
ཟིན་བྲིས་ཀྱི་གོ་རིམ་ལ་ཕན་ནུས་ལྡན་པ་དང་ཡིད་རྟོན་འཕེར་བའི་སྒོ་ནས་དབྱེ་ཞིབ་དང་ཡར་རྒྱས་ལ་གཏོང་ཐུབ།
གསར་ཞུགས་ཞིབ་འཇུག་པ་ཁ་ཤས་ཀྱིས་ཁོ་ཚོས་(འོ་མ་བསྲུབས་ཏེ་མར་ཕབ་པ་ལྟར།) ཟིན་བྲིས་ཤིག་འདོན་ཐུབ་པའི་
སྐབས་སུ་ད་ནི་འགྲིག་སོང་བསམ་གྱི་ཡོད། རྩོམ་པ་པོ་ཡག་ཤོས་ཤིག་ཡིན་ན་དེ་ལས་ལེགས་པ་ཤེས་ཀྱི་ཡོད། ཁོ་ཚོས་
ཐོག་མའི་ཟིན་བྲིས་ནི་ཀློག་པ་པོ་རྣམས་ལ་སྟོན་པའི་ཆེད་དུ་མ་ཡིན་པར། དོན་དངོས་ཐོག་རང་ཉིད་ཀྱིས་ལྟ་ཚུལ་ཅི་ཞིག་
བཏོན་ཡོད་པ་ཤེས་རྟོགས་ཡོང་ཆེད་དང༌། དེ་དག་རང་ཉིད་ཀྱི་བརྟག་ཞིབ་དང་ཏག་ཏག་བསྡད་ཡོད་མེད་ལྟ་ཆེད་ཡིན། དེ་
ནས་ཁོ་ཚོའི་སྒྲུབ་བྱེད་ལ་ད་ནི་ཀློག་པ་པོ་རྣམས་ཀྱིས་ཁས་ལེན་བྱེད་ཀྱི་རེད་བསམ་བསམ་བར་དུ་ཡང་དང་བསྐྱར་དུ་
ལེགས་བཅོས་བྱེད་པ་ཡིན། འོན་ཀྱང་ཀློག་པ་པོ་རྣམས་ཀྱི་ཆེད་དུ་ལེགས་བཅོས་བྱེད་རྒྱུ་ནི་ཧ་ཅང་དཀའ་ཁག་ཅན་ཞིག་
ཡིན། གང་ཡིན་ཟེར་ན་ང་ཚོ་ཚང་མས་རང་ཉིད་ཀྱི་བརྩམས་ཆོས་ལ་ཆ་རྒྱུས་ཧ་ཅང་ཆེན་པོ་ཡོད་པས་མི་གཞན་གྱིས་ཀྱང་
དེ་ལྟར་མཐོང་གི་རེད་བསམ་གྱི་ཡོད། ཐོག་མར་ཀློག་པ་པོ་རྣམས་ཀྱིས་ཅི་ཞིག་འཚོལ་གྱི་ཡོད་པ་དེ་ངེས་པར་དུ་ཤེས་
དགོས། དེ་ནས་ཁྱེད་ཀྱི་ཟིན་བྲིས་ཀྱིས་དེ་རྙེད་པའི་ཆེད་རོགས་ཕན་སྒྲུབ་ཐུབ་མིན་ཐག་གཅོད་བྱ་དགོས། དེ་ལྟར་བྱེད་པར་
རང་ཉིད་ཀྱི་ཟིན་བྲིས་ལ་དངོས་པོའི་གནས་ལུགས་ལ་ཕྱོགས་ལྷུང་མེད་པའི་སྒོ་ནས་དབྱེ་ཞིབ་བྱ་དགོས། དེ་ལྟར་མ་བྱས་པ་
ཡིན་ན་རང་ཉིད་ཀྱིས་ཀློག་པ་པོ་རྣམས་ལ་དེའི་ཁྲོད་ནས་གང་ཞིག་ཐོབ་དགོས་པ་ཁོ་ན་ཀློག་པར་འགྱུར།
རྩོམ་པ་པོ་ཁ་ཤས་ཀྱིས་ཀློག་པ་པོའི་ཆེད་ལེགས་བཅོས་གཏོང་མ་དགོས་པ་ཞིག་འབད་བརྩོན་བྱེད་པ་སྟེ། གལ་
སྲིད་ཀློག་པ་པོའི་དགོས་འདོད་ལྟར་སྒྲུབ་ན་རང་ཉིད་ཀྱི་གཤིས་ཀའམ་དྲང་ཚུགས་ཤོར་གྱི་རེད་སྙམ་པའི་བློ་འཚབ་སྐྱེས་ཀྱི་
ཡོད། ཁོ་ཚོའི་འདོད་ཚུལ་ནི་རང་ཉིད་ཀྱིས་གསར་རྟོགས་བྱུང་བ་གང་ཡིན་པ་དེ་ཁོ་ན་ཉིད་ཀྱིས་བདེན་དོན་བརྗོད་ཀྱི་རེད་
བསམ་པ་དང་། གལ་སྲིད་ཀློག་པ་པོ་རྣམས་ལ་དེ་ཤེས་རྟོགས་ཡོང་བར་དཀའ་ངལ་ཡོད་ན་ཁོ་ཚོས་དེ་ཤེས་རྟོགས་ཆེད་
འབད་བརྩོན་བྱེད་དགོས་པར་འདོད། ཀློག་པ་པོའི་ཆེད་དུ་ལེགས་བཅོས་བྱེད་པའི་དོན་ནི་ཁོ་ཚོར་ངན་འབྲེལ་བྱེད་པ་དེ་
མིན། དོན་དངོས་ཐོག་ཁྱེད་ཀྱིས་འཆར་སྒོའི་ནང་ཀློག་པ་པོ་ཞིག་ཁྲིད་ཡོང་སྟེ། གཤིས་རྒྱུད་འཇམ་པོའི་སྒོ་ནས་བགྲོ་གླེང་
བྱས་པ་ནི་ཁྱེད་ལ་ལྟ་ཚུལ་གསར་པ་སྐྱེ་བར་ཕན་ཐོགས་ངེས།
ས་བཅད་འདིའི་ནང་ང་ཚོས་ཁྱེད་ལ་གོ་རིམ་དང་སྒྲུབ་བྱེད་ཁྲོད་ཀྱི་ནོར་འཁུལ་འཚོལ་བ་དང༌། ལེགས་བཅོས་བྱེད་
ཚུལ་བསྟན་པ་བརྒྱུད་ཁྱེད་ཀྱིས་གང་ཞིག་དེའི་ནང་བཅུག་ཡོད་བསམ་པ་དེ་ཀློག་པ་པོ་རྣམས་ལ་དེ་ཐོབ་རྒྱུ་དེ་ཡིན།
༡༣་༡ ཀློག་པ་པོ་ཇི་བཞིན་བསམ་བློ་གཏོང་བ།
ཀློག་པ་པོ་རྣམས་ཀྱིས་ཕྲེང་བའི་སྐུད་པར་ཕྲེང་རྡོག་རེ་རེ་འཇུག་པ་ལྟར་ཚིག་རེ་རེ་དང་ཚིག་གྲུབ་རེ་རེ་བཞིན་ཀློག་གི་མ་
རེད། ཁོ་ཚོས་སྤྱི་ཡོངས་རང་བཞིན་གྱི་ཚོར་བ་ཞིག་དང་བཅས་ཀློག་འགོ་རྩོམ་པ་ཡིན། དཔྱད་རྩོམ་དེའི་སྒྲོམ་གཞི་དང་
གལ་ཆེ་ཤོས་ནི་ཁོ་ཚོས་དང་པོ་ཅིའི་ཕྱིར་ཁྱེད་ཀྱི་དཔྱད་རྩོམ་ཀློག་དགོས་པ་ཡིན་ནམ་བསམ་བཞིན་ཀློག་གི་རེད། དེ་ནས་
ཁོ་ཚོས་སྤྱི་ཡོངས་རང་བཞིན་གྱི་ཚོར་བ་དེ་ལྷན་དུ་དེའི་གྲུབ་ཆ་རྣམས་ལ་གོ་བ་ལེན་རྒྱུའི་དམིགས་ཡུལ་བཅང་བ་ཡིན།
དེར་བརྟེན་ཁྱེད་ཀྱིས་ལེགས་བཅོས་གཏོང་སྐབས། དང་པོ་སྤྱིའི་གོ་རིམ་སྒྲིག་སྟངས་ལ་དོ་སྣང་སྤྲད་ནས་ཚོར་བ་དེ་མངོན་
འགྱུར་ཡོང་ཐབས་བྱ་དགོས། དེ་ནས་ས་བཅད་དང༌། ཡིག་འབེབ་འབྲེལ་ཆགས་ཡིན་མིན། ཚིག་གྲུབ་རྣམས་ཁ་གསལ་
པོའི་རང་བཞིན་ཡིན་མིན་བཅས་ལ་དོ་སྣང་བྱེད་དགོས། མཇུག་མཐར་དག་ཆ་དང་ཚིག་མཚམས་ཀྱི་གནད་དོན་ལ་བལྟ་
དགོས། དོན་དངོས་ཐོག སུས་ཀྱང་ལེགས་བཅོས་ཧ་ལས་པའི་གྲ་དག་པོ་ཞིག་རྒྱག་མི་ཐུབ། ང་ཚོ་ཚང་མས་རྩོམ་ཡིག་
འབྲི་བཞིན་ལེགས་བཅོས་བྱེད་པ་ཡིན། ང་ཚོས་སྒྲུབ་བྱེད་ལ་བཀོད་སྒྲིག་འཕར་མ་བྱེད་དུས་ཡིག་ནོར་དག་བཅོས་བྱེད་པ་
དང༌། ཡིག་འབེབ་ལ་ལེགས་བཅོས་གཏོང་བཞིན་བདེན་དཔང་ཇེ་གསལ་དུ་གཏོང་བ་བཅས་བྱེད་པ་ཡིན། འོན་ཀྱང་ཁྱེད་
ཀྱིས་གོ་རིམ་ལྡན་པའི་ངང་མགོ་ནས་མཇུག་བར་ལེགས་བཅོས་གཏོང་བ་སྟེ། འཛམ་གླིང་ལྟ་བུའི་སྤྱིའི་སྒྲོམ་གཞི་དང་། ས་
གནས་ལྟ་བུའི་བྱེ་བྲག་ཚིག་གྲུབ། ཐ་སྙད་ལེགས་བཅོས་བཏང་བ་ཡིན་ན་རང་ཉིད་ཀྱི་ཀློག་པ་པོ་ཇི་བཞིན་དཔྱད་རྩོམ་ལ་ལྟ་
ཀློག་བྱེད་པ་དང༌། དེ་ནས་མཇུག་གི་ཚིག་གྲུབ་དང་ཐ་སྙད་ནས་འགོ་བཙུགས་ཏེ་རིམ་བཞིན་ཡར་རྒྱས་སུ་ཡོང་དགོས།
ལྷག་པར་དུ་ཕན་ནུས་ལྡན་པའི་སྒོ་ནས་ལེགས་བཅོས་བྱེད་པ་ཡིན། རྒྱུ་མཚན་ནི་ཁྱེད་ཀྱིས་དུས་ཚོད་བཏང་སྟེ་སྡེ་ཚན་
ཁྱོན་ཡོངས་ལ་སྙོམ་སྒྲིག་བྱས་ཀྱང་རྗེས་སུ་དེ་དག་བསྐྱར་སྒྲིག་དང་ཐ་ན་གཏུབ་པའམ་ཉུང་འཕྲི་བྱེད་དགོས་པ་ཡིན།
༡༣་༢ དཔྱད་རྩོམ་གྱི་སྒྲོམ་གཞིར་ལེགས་བཅོས་གཏོང་བ། (བསྐྱར་བཅོས)
ཀློག་པ་པོ་རྣམས་ཀྱིས་ངེས་པར་དུ་གཤམ་གྱི་གནད་དོན་གསུམ་པོ་གང་མགྱོགས་དང་ནོར་འཁྲུལ་མེད་པའི་སྒོ་ནས་ངོས་
འཛིན་ཐུབ་པ་དགོས།
ངོ་སྤྲོད་མཇུག་སྒྲིལ་ས་གང་ཡིན་པ།
མཐའ་བསྡོམས་འགོ་འཛུགས་ས་གང་ཡིན་པ།
ཚིག་གྲུབ་དེའི་ནང་གི་ཚིག་གཅིག་གམ་གཉིས་གང་རུང་གིས་དོན་གནད་གཙོ་བོ་གླེང་ཡོད་པ་བཅས་ཡིན།
ཀློག་པ་པོ་རྣམས་ཀྱིས་འདི་དག་ངོས་འཛིན་ཡོང་ཐབས་སུ་གཤམ་ལྟར་ལག་ལེན་བྱ་རོགས།
༡. ངོ་སྤྲོད་ཀྱི་མཇུག་དང་མཐའ་བསྡོམས་ཀྱི་སྔོན་དུ་སྟོང་ཆ་འཕར་མ་འཇོག་དགོས། གལ་སྲིད་ཁྱབ་ཁོངས་ནས་
བཀའ་འཁྲོལ་ཐོབ་ན་མཐུད་མཚམས་ཁག་ལ་འགོ་བརྗོད་བཞག་པ་ཡིན་ན་ཀློག་པ་པོ་རྣམས་ཀྱིས་རྙེད་མི་ཐུབ་
པའི་དཀའ་ངལ་སེལ་བ་ཡིན།
༢. ངོ་སྤྲོད་ཀྱི་མཇུག་གམ་ཡང་ན་མཇུག་སྒྲིལ་ཉེའི་མཚམས་སུ་རང་གི་དོན་གནད་གཙོ་བོ་གསལ་བཤད་བྱ་དགོས།
དོན་གནད་དེ་དང་མཐའ་བསྡོམས་ནང་གི་དོན་གནད་གཉིས་བསྡུར་དགོས། དེ་ཚོ་མ་མཐར་ཡང་ཕན་ཚུན་
འགལ་ཟླར་འགྱུར་མི་རུང་ལ་དེ་དག་གཅིག་མཚུངས་སུ་ཡང་འགྱུར་མི་རུང་། མཐའ་བསྡོམས་སྐབས་སུ་དོན་
གནད་དེ་ཅུང་དམིགས་བསལ་བའམ་བྱེ་བྲག་ཅན་དང་རྩོད་གཞི་ཅན་ཞིག་བཟོ་དགོས།
༣. ངོ་སྤྲོད་ཚིག་གྲུབ་ནང་དུ་དཔྱད་རྩོམ་ཁྱོན་ཡོངས་ལ་བཀོལ་བའི་ལྟ་ཚུལ་དང་བརྗོད་དོན་སྟོན་པའི་ཐ་སྙད་གཙོ་བོ་
རྣམས་ཚུད་པ་བྱ་དགོས། ཁས་ལེན་གཙོ་བོ་གསལ་སྟོན་བྱེད་པའི་ཚིག་གྲུབ་ནང་འདི་ལྟར་བྱེད་དགོས་པར་མ་
ཟད། ད་དུང་དེ་ནི་དོན་གནད་ཅིག་འགོ་འཛུགས་པའི་སྐབས་སུའང་དེ་ལྟར་བྱ་དགོས། (ས་བཅད་༡༢་༡་༡ དང་༡༦་༤་༢ ལ་གཟིགས།)
དཔེར་ན་ངོ་སྤྲོད་རང་བཞིན་གྱི་ཡིག་འབེབ་འདི་ལ་བསམ་བློ་བཏང་ན་(རྗོད་ཚིག་བསྡུས་དྲགས་པ།) དཔྱད་རྩོམ་འདིའི་ལྟ་
ཚུལ་གཙོ་བོ་ཡིས་ཅི་ཞིག་མཚོན་ཡོད་དམ།
དུས་རབས་བཅུ་གཅིག་པའི་ནང་དུ་རོམ་གནམ་བདག་ཆོས་ཚོགས་ཀྱིས་རྒྱ་གྲམ་རྟགས་ཅན་དམག་དཔུང་གི་ལམ་སྲོལ་
ཐོག་མར་སྲོལ་བཏོད་ནས་ཁོ་ཚོའི་གནས་མཆོག་ཚུར་བླངས་པ་རེད། ཕྱི་ལོ་༡༠༧༤ ལོར་རྒྱལ་པོ་ཧེན་རོས་རྒྱལ་རབས་
བཞི་པ་ལ་སྤྲིངས་པའི་འཕྲིན་ཡིག་ཅིག་གི་ནང་དུ། འཇོར་རྗི་རྒྱལ་རབས་བདུན་པས་རྒྱ་གྲམ་རྟགས་ཅན་གྱི་དམག་དཔུང་
གཏོང་བའི་འབོད་སྐུལ་བྱས་ཀྱང་ལག་བསྟར་བྱེད་ཐུབ་མེད། ཕྱི་ལོ་༡༠༩༥ ཁོང་གི་འགན་བཞེས་མཁན་ཏེ་བླ་ཆེན་ཕོབ་ཨུ་
སྦེན་སྐུ་རབས་གཉིས་པས་ཁུ་ལེར་མོན་ཊེར་ལྷན་ཚོགས་ཐོག་གཏམ་བཤད་ཅིག་བྱས་པ་དང༌། ཁོང་གིས་གཏམ་བཤད་
བྱེད་སྐབས་རྒྱ་གྲམ་རྟགས་ཅན་དམག་དཔུང་དགོས་པའི་འབོད་སྐུལ་བྱས་པར་མ་ཟད། ལོ་རྗེས་མ་སྟེ་ཕྱི་ལོ་༡༠༩༦ ཁོང་
གིས་རྒྱ་གྲམ་རྟགས་ཅན་དམག་དཔུང་ཐེངས་དང་པོར་བེད་སྤྱོད་བྱས། དཔྱད་རྩོམ་འདིའི་ནང་དུ་ངས་རྒྱ་གྲམ་རྟགས་ཅན་
དམག་དཔུང་བྱུང་བའི་རྒྱུ་མཚན་རྣམས་ལ་གྲོས་བསྡུར་བྱ་རྒྱུ་ཡིན།
དོན་གནད་སྟོན་པའི་ཚིག་གྲུབ་ནི་གསལ་ཁ་དེ་ཙམ་མེད་པའི་ཚིག་གྲུབ་མཐའ་མ་དེ་ཡིན་པར་སྣང་མོད། དེས་རྒྱ་གྲམ་
རྟགས་ཅན་གྱི་དམག་དཔུང་བརྗོད་གཞི་ཡིན་པ་ཙམ་ཞིག་ལས་བསྟན་མེད།
གཤམ་དུ་ཡོད་པ་ནི་མཇུག་སྡོམ་གྱི་ཐོག་མའི་ཡིག་འབེབ་ཀྱི་ཚིག་གྲུབ་ཁ་ཤས་ཡིན། (འདི་ཡང་བརྗོད་ཚིག་
བསྡུས་དྲགས་པས་བརྟེན།) དེའི་དོན་སྙིང་ག་རེ་ཡོད་དམ།
མཐའ་བསྡོམས་ནང་དོན་གནད་མཚོན་པའི་ཚིག་གྲུབ་ནི་ཕལ་ཆེར་གཉིས་པ་དེ་རེད། དོན་གནད་དེ་ནི་བྱེ་བྲག་ཅན་དང་།
སྙིང་པོ་ཅན། འགྲན་སློང་བའི་རང་བཞིན་ཅན་བཅས་རེད། ང་ཚོས་དོན་གནད་དེ་སྟབས་བདེའི་རྣམ་པའི་སྒོ་ནས་ངོ་སྤྲོད་ཀྱི་
མཇུག་ཏུ་ཁ་སྣོན་བྱས་ཆོག་པར་མ་ཟད། ང་ཚོའི་མཇུག་སྡོམ་དེ་ལ་ཚིག་གྲུབ་གསར་པ་ཞིག་བཟོས་ནས་སྙིང་དོན་རྣམས་
ཆ་ཚང་གསལ་སྟོན་མ་བྱས་ཀྱང་། དཔྱད་རྩོམ་གྱི་རྣམ་གཞག་གཙོ་བོ་རྣམས་ཅུང་ཟད་ཁ་གསལ་པོའི་སྒོ་ནས་ངོ་སྤྲོད་བྱས་
ཆོག་པ་ནི་གཤམ་གསལ།
ཚད་ལྡན་ཡིག་ཆ་འདི་དག་ལས་མངོན་པ་ལྟར། བླ་ཆེན་ཕོབ་ཨོར་སྦེན་བླ་རབས་གཉིས་པ་དང་རྒི་རོའོ་རྒི་རེའེ་རྒྱལ་རབས་
བདུན་པ་གཉིས་ཀྱིས་རྒྱ་གྲམ་རྟགས་ཅན་དམག་དཔུང་(སེར་དམག །) གནས་མཆོག་དམ་པར་ཡི་ཤུའི་ཆོས་ལུགས་ཀྱི་དབང་
སྒྱུར་སླར་གསོ་བྱ་དགོས་པའི་སྐུལ་མ་བཏང་ཡོད། འོན་ཀྱང་ཁོ་ཚོས་འབད་བརྩོན་བྱེད་པ་དེ་ནི་སྤྱང་གྲུང་ལྡན་པའི་ཆབ་སྲིད་
ཀྱི་བྱ་སྤྱོད་ཅིག་ཡིན་ཞིང་། དེའི་དམིགས་ཡུལ་ནི་རོམ་དང་རྒི་རིག་གི་ཡི་ཤུའི་ཆོས་བརྒྱུད་རྣམས་གཅིག་གྱུར་བྱས་ཏེ་བཙན་
པོའི་རྒྱལ་ཁབ་དེ་དག་ནང་ཁུལ་གྱི་སྟོབས་ཤུགས་ཀྱིས་ཕན་ཚུན་འཕྲོག་རྩོད་བྱས་ཏེ་འཐོར་ཞིག་ཏུ་འགྲོ་བའི་ཉེན་ཁ་སྔོན་འགོག་བྱ་རྒྱུ་དེ་རེད།
༡༣་༣ སྒྲུབ་བྱེད་ལ་བསྐྱར་ཞིབ་བམ་ལེགས་བཅོས་གཏོང་བ།
དཔྱད་རྩོམ་གྱི་ཕྱི་སྒྲོམ་དེ་ཀློག་པ་པོར་འཚམ་པའི་གཏན་ཁེལ་བྱུང་རྗེས། དེའི་སྒྲུབ་བྱེད་ཀྱི་ས་བཅད་རེ་རེ་བཞིན་དབྱེ་ཞིབ་
བྱ་དགོས། ང་ཚོས་ཤེས་གསལ་ལྟར་འདི་ནི་སྔོན་གྱི་གོ་རིམ་བསྐྱར་ཟློས་བྱེད་པ་ལྟ་བུར་སྣང་མོད། འོན་ཀྱང་ཟིན་བྲིས་རྒྱབ་
ཚར་རྗེས་ཕར་བལྟས་ཚོད་ལ་སྒྲུབ་བྱེད་དེ་སྒྲུང་གི་སྒྲོམ་གཞིའམ་སྐྱ་ཐིག་ནང་འཁོད་པ་དང་མ་འདྲ་བ་ཞིག་ཡོད་པ་ལྟར་སྣང་བ་ཡིན།
༡༣་༣་༡སྒྲུབ་བྱེད་ཀྱི་སྙིང་པོ་ངོས་འཛིན་པ།
སྒྲུབ་བྱེད་ཀྱི་གྲུབ་ཚུལ་དང་དཔྱད་རྩོམ་གྱི་གྲུབ་ཚུལ་གཉིས་འདྲ་མཚུངས་ཡིན་ནམ།
༡. འདོད་ཚུལ་གཙོ་བོ་ལ་རྒྱབ་སྐྱོར་བྱེད་པའི་རྒྱུ་མཚན་རེ་རེ་ནི་སྡེ་ཚན་དེ་གའི་གནད་དོན་ཡིན་ནམ། གལ་ཏེ་མིན་ན་དཔྱད་
རྩོམ་གྱི་གོ་རིམ་གནད་དོན་ཕལ་ཆེར་སྒྲུབ་བྱེད་ཀྱི་གྲུབ་ཚུལ་དང་འགལ་བ་རེད།
༢. རྒྱུ་མཚན་དང་བདེན་དཔང་དབར་ལ་དོ་མཉམ་ཡང་དག་པ་བྱུང་ཡོད་དམ། ས་བཅད་རེ་རེའི་ནང་དུ་བདེན་དཔང་དུ་བརྩི་
འོས་པ་ཚང་མ་ངོས་འཛིན་བྱེད་པ་སྟེ། གནད་བསྡུས་ཡོད་ཚད་དང་། འགྲེལ་པ། ལུང་ཁུངས། དོན་དངོས། གྲངས་འབོར།
དཔེ་རིས། རེའུ་མིག་སོགས་སྙན་སེང་ཞུས་པའི་འབྱུང་ཁུངས་གཙོ་བོའམ་ཕལ་པ་གང་རུང་བཅས་ཡིན། གལ་ཏེ་ཁྱེད་ཀྱིས་
ངོས་འཛིན་བྱས་པའི་བདེན་དཔང་གང་འདྲ་ཡིན་ཡང༌། དེའི་འགྲེལ་བཤད་ནི་ས་བཅད་དེའི་གསུམ་ཆ་གཅིག་གཡས་
གཡོན་ལས་ཉུང་བ་ཡིན་ན་ཁྱེད་ལ་རང་ཉིད་ཀྱི་རྒྱུ་མཚན་ལ་རྒྱབ་སྐྱོར་བྱེད་པའི་བདེན་དཔང་ལྡང་ངེས་ཤིག་མེད་པ་ཡིན་
སྲིད། གལ་སྲིད་ཁྱེད་ལ་བདེན་དཔང་མང་པོ་ཞིག་ཡོད་ཀྱང༌། རྒྱུ་མཚན་ཁ་ཤས་སམ་རྩ་བ་ནས་མེད་པ་ཡིན་ན་ཁྱེད་ལ་
ཡོད་པ་ནི་རྒྱུ་ཆའི་གནས་བསྡུས་ཀྱི་གད་སྙིགས་སྤུངས་པ་དེ་ཡིན།
༡༣་༣་༢ སྒྲུབ་བྱེད་ཀྱི་སྤུས་ཚད་རིན་ཐང་ལ་ཞིབ་བཤེར་བྱེད་པ།
ཀློག་པ་པོ་རྣམས་ཀྱིས་སྒྲུབ་བྱེད་ཁས་མི་ལེན་པའི་རྒྱུ་མཚན་གང་ཡིན་ནམ།
༡. བདེན་དཔང་ཡིད་རྟོན་ཆོག་པ་ཡིན་ནམ། ས་བཅད་དགུ་པའི་ནང་ང་ཚོས་བདེན་དཔང་ནི་ཡང་དག་པ་དང་། གནད་དུ་ཁེལ་
བ། ལྡང་ངེས། ཚབ་མཚོན་རང་བཞིན་ཅན། ཚད་ལྡན་གྱི་རང་བཞིན་བཅས་ལྡན་དགོས་ཞེས་བཤད་ཡོད། (ས་བཅད་༩་༤
ལ་གཟིགས་རོགས།) གལ་སྲིད་ཟིན་བྲིས་ཐ་མ་རྒྱག་ཉེར་ཡོད་པ་ཡིན་ན་ད་ནི་དེ་ལས་མང་བ་དང་ལེགས་པའི་བདེན་དཔང་
རྙེད་རྒྱུར་རྗེས་ལུས་ཐེབས་ཡོད་སྲིད། འོན་ཀྱང་ཁྱེད་ཀྱིས་གནད་དོན་གཞན་ལ་བརྟག་དཔྱད་བྱེད་ཆོག་པ་སྟེ།
་ཆའི་གནས་བསྡུས་དང་ལུང་འདྲེན་རྣམས་རང་ཉིད་ཀྱི་ཟིན་བྲིས་མཉམ་དུ་ཞིབ་བསྡུར་བྱོས།
ཀློག་པ་པོ་རྣམས་ལ་ལུང་འདྲེན་དང་རྒྱུ་ཆའི་གནས་བསྡུས་རྣམས་ཁས་ལེན་ལ་ཇི་ལྟར་འབྲེལ་ཡོད་ཡིན་མིན་མཐོང་ཐུབ་པ་ཞིག་བྱོས།
རྒྱུ་མཚན་གཙོ་བོ་དང་དེ་ལ་རྒྱབ་སྐྱོར་བྱེད་པའི་བདེན་དཔང་རྣམས། དེ་དག་མཚམས་སྦྱོར་བྱེད་པའི་ནང་གསེས་ཀྱི་རྒྱུ་
མཚན་ཁག་སྣང་མེད་དུ་བཞག་ཡོད་མེད་བཅས་ལ་བརྟག་དཔྱད་བྱོས།
༢. འོས་འཚམ་གྱི་སྒོ་ནས་སྒྲུབ་བྱེད་ཁྱད་ཆོས་སྦྱར་ཡོད་དམ། ཁྱེད་ཀྱིས་འོས་འཚམ་གྱི་སྒོ་ནས་དཔེར་ན་ཡིན་སྲིད་
པ། མང་ཆེ་བ། ནམ་རྒྱུན། སྲིད་པ་སོགས་ཚིག་ཟུར་བཞག་ཆོག་གམ།
༣. དཔྱད་རྩོམ་ཀློག་དུས་ལས་གྲོགས་དང་གླེང་མོལ་བྱེད་པ་དང་འདྲ་ཡང་། མཛའ་མཐུན་གྱི་སྒོ་ནས་དྲི་བ་ཁག་པོ་
གཏོང་བ་དེ་རེད་དམ། གལ་སྲིད་དེ་ཀློག་པའི་སྐབས་སུ་འགྲན་བསྡུར་བྱེད་མཁན་ཚོས་རྩོད་གླེང་བྱེད་པ་ལྟ་བུའམ་ཡང་ན་
གདམ་ཀ་གཞན་ཡོད་པ་ངོས་ལེན་བྱས་མེད་པ་ལྟ་བུ་ཡིན་ན་སྒྲུབ་བྱེད་རྣམས་ལ་བསྐྱར་ཞིབ་བྱེད་པ་དང༌། གདུང་སེམས་
མཉམ་སྐྱེད་དང་ཐེ་ཚོམ་གྱི་རྣམ་འགྱུར་འཛིན་མཁན་གྱི་ཀློག་པ་པོ་ཞིག་ཡིད་ལ་འཆར་བར་བྱས་ནས་གཤམ་གྱི་དྲི་བ་ཁག་
གཏོང་དགོས། ཁྱེད་ཀྱིས་ཅིའི་ཕྱིར་དེ་ལ་ཡིད་ཆེས་བྱས་པ་ཡིན་ནམ། ཁྱེད་ཀྱིས་དོན་དངོས་ཐོག་དེ་འདྲའི་ནུས་པ་ལྡན་པའི་
དོན་གནད་ཅིག་གླེང་གི་ཡོད་དམ། ཁྱེད་ཀྱིས་བདེན་དཔང་འདི་དང་དོན་གནད་དེ་གཉིས་བར་གྱི་འབྲེལ་བ་གང་ཡིན་པ་
གསལ་བཤད་གནང་ཐུབ་བམ། འོན་ཀྱང་འདི་གང་འདྲ་འདུག་གམ་་་་་་་སོགས་རེད། (ས་བཅད་༡༠་༡ དང་༢ ལ་གཟིགས།)
དེ་ནས་གནད་དོན་གལ་ཆེ་ཤོས་ཁག་ལ་ལན་འདེབས་དགོས།
༤. དགོས་ངེས་ཀྱི་ཁྱབ་པ་ཡོད་པར་སྒྲུབ་པ་རྣམས་ཚང་མ་བརྗོད་ཡོད་དམ། དྲི་བ་འདི་ལ་ཚོད་ལྟ་བྱེད་རྒྱུ་ལས་སླ་བོ་
མེད། གལ་སྲིད་སྒྲུབ་བྱེད་ཀྱི་ས་བཅད་དང་ནང་གསེས་ཀྱི་ཚན་པ་རྣམས་གཏན་འཁེལ་བྱས་རྗེས། སྟོང་ཆའི་ནང་ད་དུང་
བརྗོད་མེད་པའི་ཆེས་གལ་ཆེ་བའི་ཁྱབ་པ་ཡོད་པར་སྒྲུབ་པ་དེ་འབྲི་དགོས། དེ་ནས་ཀློག་པ་པོས་དེ་དག་ངོས་ལེན་བྱེད་མིན་
ལ་བལྟ་དགོས། གལ་སྲིད་ཁས་མ་བླངས་པ་ཡིན་ན་ཁྱེད་ཀྱིས་དེ་གླེང་ནས་རྒྱབ་སྐྱོར་བྱེད་དགོས།
༡༣་༤ དཔྱད་རྩོམ་གྱི་གོ་རིམ་སྒྲིག་སྟངས་ལ་བསྐྱར་ཞིབ་གཏོང་བ།
རང་ཉིད་དཔྱད་རྩོམ་གྱི་ཕྱི་སྒྲོམ་དང་སྒྲུབ་བྱེད་ཀྱི་སྙིང་དོན་ལ་ཡིད་ཆེས་སམ་གདེང་ཚོད་སླེབས་པའི་སྐབས་སུ། ཀློག་པ་པོ་
རྣམས་ཀྱིས་དཔྱད་རྩོམ་ཆ་ཚང་འབྲེལ་ཆགས་པོ་ཡིན་པ་ཤེས་དགོས། དེ་དག་ཤེས་སུ་འཇུག་པ་ལ་གཤམ་གསལ་ལྟར་
ཞིབ་བཤེར་བྱ་རོགས།
༡། གནད་ཚིག་རྣམས་དཔྱད་རྩོམ་ཧྲིལ་པོར་ཁྱབ་ཡོད་དམ།
ངོ་སྤྲོད་དང་བསྡོམས་ཚིག་གི་ནང་དོན་གཙོ་བོ་མཚོན་པའི་འགག་རྩའི་ཐ་སྙད་རྣམས་སྒོར་དབྱིབས་ནང་འཇུག་དགོས།
དཔྱད་རྩོམ་གྱི་ཁྱོན་ཡོངས་ནས་གཅིགས་མཚུངས་ཀྱི་ཐ་སྙད་གང་ཡོད་པ་སྒོར་དབྱིབས་ནང་འཇུག་དགོས།
ཐ་སྙད་དེ་དག་གིས་མིང་བཏགས་པའི་ལྟ་ཚུལ་གྱི་ཚིག་རྣམས་ལ་གཤམ་ཐིག་འཐེན་དགོས།
གཤམ་དུ་རྒྱ་གྲམ་རྟགས་ཅན་གྱི་དམག་དཔུང་སྐོར་གྱི་མཇུག་སྡོམ་ཡིག་འབེབ་དེ་བསྐྱར་དུ་བཀོད་ནས་གནད་ཚིག་ཁག་
སྒོར་དབྱིབས་ནང་འཇུག་པ་ནི།
ཚད་ལྡན་ཡིག་ཆ་འདི་དག་ལས་མངོན་པ་ལྟར་བླ་ཆེན་ཕོབ་ཨོར་སྤེན་བླ་རབས་གཉིས་དང་རྒི་རོའོ་རྒི་རེའེ་རྒྱལ་རབས་
བདུན་པ་གཉིས་ཀྱིས་རྒྱ་གྲམ་རྟགས་ཅན་དམག་དཔུང་གནས་མཆོག་དམ་པར་ཡི་ཤུའི་ཆོས་ལུགས་ཀྱི་དབང་སྒྱུར་སླར་
གསོ་བྱ་དགོས་པའི་སྐུལ་མ་བཏང་ཡོད། འོན་ཀྱང་ཁོ་ཚོས་འབད་བརྩོན་བྱེད་པ་དེ་ནི་སྤྱང་གྲུང་ལྡན་པའི་ཆབ་སྲིད་ཀྱི་བྱ་
སྤྱོད་ཅིག་ཡིན་ཞིང་། དེའི་དམིགས་ཡུལ་ནི་རོམ་དང་རྒི་རིག་གི་ཡི་ཤུའི་ཆོས་བརྒྱུད་ཁག་གཅིག་གྱུར་བྱས་ཏེ། བཙན་པོའི་
རྒྱལ་ཁབ་དེ་དག་ནང་ཁུལ་གྱི་སྟོབས་ཤུགས་ཀྱིས་ཕན་ཚུན་འཕྲོག་རྩོད་བྱས་ཏེ་འཐོར་ཞིག་ཏུ་འགྲོ་བའི་ཉེན་ཁ་སྔོན་འགོག་བྱ་རྒྱུ་དེ་རེད།
གལ་སྲིད་ཀློག་པ་པོ་རྣམས་ཀྱིས་ཡིག་འབེབ་ཁྲོད་ཀྱི་གནད་ཚིག་ཉུང་མཐར་ཡང་གཅིག་ལས་ལྷག་མ་མཐོང་བ་ཡིན་
ན་ཁོང་ཚོའི་སེམས་ནང་ཁྱེད་ཀྱི་དཔྱད་རྩོམ་ཁ་ཕྱོགས་བརླག་སོང་བར་ངོས་འཛིན་བྱེད་སྲིད།
གལ་ཏེ་རྩོམ་ཡིག་དུམ་བུ་ཞིག་གི་ཁྲོད་གནད་ཚིག་ཉུང་ངུ་ལས་མེད་པ་ཤེས་རྟོགས་བྱུང་ཚེ། ཁྱེད་ཀྱིས་འགའ་
ཤས་ནང་དུ་བཅུག་ཆོག །གལ་ཏེ་འདི་དཀའ་ལས་ཁག་པོ་ཡིན་ན་ཁྱེད་རང་བགྲོད་ལམ་དང་ཁ་གྱེས་ཡོད་སྲིད་པས་
དུམ་བུ་དེ་ཡང་བསྐྱར་འབྲི་བའམ་ཡང་ན་དེ་བསྐྱུར་དགོས་པ་ཡོང་སྲིད།
༢། ས་བཅད་རེ་རེ་དང་ནང་གསེས་ཚན་པ་རེ་རེའི་མགོ་ལ་རྟགས་མཚན་གསལ་པོ་ཡོད་དམ། ས་བཅད་ཆེ་ཁག་ཅིག་
འགོ་འཛུགས་སར་མགྱོགས་མྱུར་དང་གདེང་ཚོད་ཡོད་པའི་སྒོ་ནས་འགོ་བརྗོད་འཇུག་ཐུབ་བམ། གལ་སྲིད་འཇུག་མི་
ཐུབ་པ་ཡིན་ན་ཀློག་པ་པོ་རྣམས་ཀྱིས་ཕལ་ཆེར་གོ་རིམ་སྒྲིག་སྟངས་ངོས་འཛིན་བྱེད་མི་ཐུབ། གལ་སྲིད་འགོ་བརྗོད་
བེད་སྤྱོད་གཏོང་གི་མེད་པ་ཡིན་ན་ས་བཅད་ཆེ་ཁག་གི་མཐུད་མཚམས་སུ་བར་སྟོང་གསར་པ་སྣོན་དགོས།
༣། ས་བཅད་ཆེ་ཁག་རེ་རེ་ས་བཅད་སྔོན་མ་དང་འབྲེལ་བ་སྟོན་པའི་ཐ་སྙད་དང་བཅས་རྟགས་མཚན་འཁོད་ཡོད་དམ།
ཀློག་པ་པོ་རྣམས་ཀྱིས་ས་བཅད་ཁག་གང་ནས་འགོ་ཚུགས་པ་དང་གང་ནས་མཇུག་སྒྲིལ་བ་ཤེས་རྟོགས་བྱེད་དགོས་
པར་མ་ཟད། ད་དུང་དེ་དག་ཅིའི་ཕྱིར་གོ་རིམ་འདི་ལྟར་བསྒྲིགས་དོན་ཡང་ཤེས་རྟོགས་ངེས་པར་དུ་བྱེད་དགོས། དཔེར་
ན་དེ་ལས་གལ་ཆེ་བ་ཞིག་ལ་་་་་།་་། གནད་དོན་འདིའི་ཕྱོགས་གཞན་ནི་་་་་་་།མི་ཁ་ཤས་ཀྱིས་ཁ་གཏད་བཅག་ཡོད་པ་ནི་་
་་་རྙོག་འཛིང་ཆེ་བའི་གནད་དོན་ཞིག་ནི་་་་་་།ཐ་ན་དང་པོ་་་་་།གཉིས་པ་་་་་་་།སོགས་ཀྱི་ཚིག་འགྲོས་བཀོལ་ནས་རང་
ཉིད་ཀྱི་གཏན་ཚིགས་རིག་པའི་གོ་རིམ་གྱི་རྟགས་མཚན་མངོན་ཐུབ་བྱས་ཡོད་དམ།
༤། ས་བཅད་རེ་རེ་ཇི་ལྟར་དཔྱད་རྩོམ་སྤྱི་ལ་འབྲེལ་བ་ཡོད་པ་གསལ་པོ་ཡིན་ནམ། ས་བཅད་རེ་རེར་དྲི་བ་འདི་ལྟར་གཏོང་དགོས།
ས་བཅད་འདིས་དྲི་བ་གང་ཞིག་ལ་ལན་འདེབས་བྱེད་དམ། གལ་སྲིད་སྒྲུབ་བྱེད་ཀྱི་གྲུབ་ཆར་གྱུར་པའི་དྲི་བ་ལྔ་ཡོད་པ་
གང་རུང་ཞིག་ལ་ལན་འདེབས་བྱས་མེད་པ་ཡིན་ན་(༧་༡་གཟིགས།) དེས་སྐབས་དོན་ཞིག་བཟོས་འདུག་གམ། ལྟ་
ཚུལ་དང་གནད་དོན་ཞིག་གི་རྒྱབ་ལྗོངས་ལ་འགྲེལ་བཤད་རྒྱག་གི་འདུག་གམ། ཡང་ན་ཀློག་པ་པོ་རྣམས་ལ་ལམ་ཁ་
གཞན་པ་ཞིག་ནས་རོགས་སྐྱོར་བྱེད་ཀྱི་འདུག་གམ། གལ་སྲིད་ས་བཅད་གང་རུང་ཞིག་དོན་གནད་དང་འབྲེལ་བ་ཇི་
ལྟར་ཡོད་པ་འགྲེལ་བཤད་རྒྱག་མི་ཐུབ་ན་ས་བཅད་དེ་གསུབ་རྒྱུར་བསམ་བློ་གཏོང་དགོས།
༥། ས་བཅད་རེ་རེའི་དོན་གནད་རྣམས་ངོ་སྤྲོད་(ནང་བྱས་ན་ལེགས།) དང་མཇུག་སྡོམ་ཁྲོད་མདོར་བསྡུས་སྒོ་ནས་
འགྲེལ་བརྗོད་བྱས་ཡོད་དམ། གལ་སྲིད་ཁྱེད་ལ་གདམ་ཀ་ཡོད་ན་ས་བཅད་དེའི་དོན་སྙིང་ས་བཅད་དེ་གའི་ངོ་སྤྲོད་ཀྱི་
མཇུག་ཏུ་བརྗོད་པ་ལས་བར་གསེང་ལ་རྩ་བ་ནས་སྦས་མི་རུང་། གལ་སྲིད་ས་བཅད་གཅིག་ཤོག་ངོས་བཞིའམ་ལྔ་
ལས་མང་བ་ཡོད་ན་རང་ཉིད་ཀྱི་དོན་གནད་དང་སྒྲུབ་བྱེད་མདོར་བསྡུས་བཅས་ས་བཅད་མཇུག་བསྡུ་དགོས། ལྷག་
པར་དུ་སྒྲུབ་བྱེད་ཀྱི་དོན་དངོས་རྣམས་མིང་དང༌། དུས་ཚོད། ཨང་གྲངས་ཆེས་མང་པོ་ཡོད་ན་དེ་ལྟར་སྒྲུབ་དགོས།
༦། ས་བཅད་གཅིག་གྱུར་བྱེད་པའི་ཐ་སྙད་དེའི་ནང་ཁྱབ་ཡོད་དམ། ས་བཅད་རེ་རེའི་ནང་ས་བཅད་དེ་གཅིག་གྱུར་བཟོ་
བ་དང་གཞན་ལས་ཐུན་མོང་མ་ཡིན་པའི་ཁྱད་ཆོས་འདོན་པའི་གནད་ཚིག་དགོས་པ་ཡིན། འདི་ཚོད་ལྟ་བྱེད་ན་ཁྱེད་
ཀྱིས་ས་བཅད་དེ་ལ་གཞན་དང་མི་འདྲ་བའི་འགོ་བརྗོད་ཅིག་བཟོ་དགོས་པ་ཡིན། གོམ་པ་དང་པོ་ནི་ས་བཅད་ཚང་མའི་
ནང་རྗེས་ཟློས་འདི་ལྟར་བྱེད་དགོས། ས་བཅད་དེའི་ནང་གི་དོན་གནད་ཅན་གྱི་ཚིག་གྲུབ་འཚོལ་བ་དང་དེའི་ནང་གི་
གནད་ཚིག་རྣམས་ལ་སྒོར་དབྱིབས་ཀྱི་རྟགས་རྒྱག་དགོས། (སྒོར་དབྱིབས་ཀྱི་རྟགས་བརྒྱབ་ཟིན་པའི་དཔྱད་རྩོམ་གྱི་
དོན་དག་གཙོ་བོ་ལ་ཡང་བསྐྱར་སྒོར་དབྱིབས་ཀྱི་རྟགས་རྒྱག་མི་དགོས།) ཐ་སྙད་དེ་དག་ས་བཅད་དེའི་ནང་འགྲོ་
རྒྱུགས་ཆེན་པོ་ཡོད་མེད་ལ་ཞིབ་བཤེར་བྱེད་དགོས། གལ་སྲིད་དཔྱད་རྩོམ་ཧྲིལ་པོར་ཁྱབ་པའི་ཐ་སྙད་དང་མི་འདྲ་བ་
ཞིག་ཡིན་པ་མ་རྙེད་ཚེ། ཀློག་པ་པོ་རྣམས་ཀྱིས་ས་བཅད་དེའི་ནང་བསམ་ཚུལ་གསར་པ་གང་ཞིག་ལེགས་སྐྱེས་སུ་
ཕུལ་ཡོད་པ་མཐོང་མི་ཐུབ། གལ་སྲིད་ཐ་སྙད་ཁ་ཤས་ས་བཅད་གཞན་གྱི་ནང་དུའང་འགྲོ་རྒྱུགས་ཆེན་པོ་ཡོད་ན་ས་
བཅད་དེ་གཉིས་ཀྱིས་ཕན་ཚུན་རྗེས་ཟློས་བྱེད་པ་ཙམ་དུ་ཟད། དེ་ལྟར་ཡིན་ན་དེ་གཉིས་ཟླ་སྒྲིལ་གཏོང་རྒྱུར་བསམ་
གཞིག་གནང་དགོས།
༡༣་༥ དོན་ཚན་དམ་ཚིག་དུམ་ཁག་ལ་ཞུ་དག་བྱེད་པ།
ཕལ་ཆེར་རྒྱུས་ལོན་བྱས་ཡོད་པ་ལྟར་དཔྱད་རྩོམ་གྱི་དོན་ཚན་རེ་རེ་ནི་བརྗོད་བྱ་དང་བསྟུན་ནས་འགོ་བརྩམས་དགོས་པར་
མ་ཟད་གང་ནས་བྱུང་བའི་ས་བཅད་དེ་ལ་ཐད་ཀར་འབྲེལ་བ་ཡོད། འདི་དག་ཚང་མ་སྒྲིག་ལམ་ཡོད་པ་གཙོར་བཟུང་བྱས་
པ་ཞིག་ཡིན། འོན་ཀྱང་སྒྲིག་ལམ་དམ་དྲགས་པ་ཡིན་ན་རྩོམ་ཡིག་དེ་མཁྲེགས་པོ་ཞིག་ཏུ་འགྱུར་སྲིད། གལ་ཆེ་ཤོས་ནི་དོན་
ཚན་ཁག་གི་སྒྲོམ་གཞི་དང་གོ་རིམ་སྒྲིག་སྟངས་ལ་རག་ལས། དེ་ལྟར་བྱས་ན་གོ་སྒྲིག་བྱས་པའི་ལྡིངས་ཆའི་སྟེང་ནས་ཀློག་
པ་པོ་དང་ལྷན་དུ་གླེང་མོལ་བྱས་ཆོག །དོན་ཚན་རེ་རེ་སྒོ་འབྱེད་དུས་དེའི་ལྟ་ཚུལ་གཙོ་བོ་མཚོན་པའི་ཚིག་གྲུབ་གཅིག་
གཉིས་འབྲི་དགོས་པ་ཡིན། དེ་ལྟར་བྱས་ན་ཀློག་པ་པོ་རྣམས་ཀྱིས་དེའི་རྗེས་སུ་གང་ཞིག་ཡོང་གི་ཡོད་མེད་ཤེས་རྟོགས་
ལེགས་པོ་ཡོང་བར་ཕན། གལ་སྲིད་སྒོ་འབྱེད་ཀྱི་ཚིག་གྲུབ་ནང་དོན་ཚན་གྱི་དོན་གནད་མ་བརྗོད་པ་ཡིན་ན་ཚིག་གྲུབ་
མཐའ་མའི་ནང་ངེས་པར་དུ་བརྗོད་དགོས། དོན་གནད་རྣམས་ནམ་ཡང་དཀྱིལ་མར་སྦས་མི་རུང༌།
དོན་ཚན་གྱི་རིང་ཐུང་ནི་རྩོམ་ཡིག་རིགས་གང་ཞིག་འབྲི་བ་ལ་བརྟེན་ནས་ཁྱད་པར་འདྲ་མིན་ཡོང་གི་ཡོད། དཔེར་
ན་ཞིབ་འཇུག་སྙན་ཞུ་ནི་མདོར་བསྡུས་ཤིང་ཅུང་ཐུང་བ་དང་། མཐའ་དཔྱོད་རང་བཞིན་གྱི་རྩོམ་ཡིག་གམ་དཔེ་དེབ་ཀྱི་ལེ་
ཚན་ནང་ཅུང་རིང་བ་ལྟ་བུ་རེད། དོན་ཚན་ཁག་ནི་ཁོ་ཚོའི་ལྟ་བ་གསལ་སྟོན་བྱེད་པར་རིང་ཚད་ལྡང་ངེས་ཤིག་དགོས་མོད།
རིང་དྲགས་པ་ཡིན་ན་ཀློག་པ་པོ་རྣམས་ཀྱིས་དོ་སྣང་བརླག་པའི་ཉེན་ཁ་ཡོད། ཏན་ཏན་འཚམ་པོ་ཞིག་དགོས་པ་རེད།( བུ་
མོ་གསེར་སྐྲ་ཅན་གྱི་གནས་སྐབས་ལྟ་བུ་ཞིག །) གལ་སྲིད་རང་ཉིད་ཐིག་ཕྲེང་ཁ་ཤས་ལས་མེད་པའི་དོན་ཚན་ཐུང་ཐུང་
ཞིག་གི་ནང་ལུས་པ་ཡིན་ན་གནད་དོན་ཁག་འཕེལ་རྒྱས་ཡག་པོ་བྱུང་མེད་པ་མཚོན། གལ་སྲིད་དོན་ཚན་དེ་རིང་དྲགས་
ནས་ཤོག་ངོས་གཅིག་ལས་བརྒལ་བ་དེ་ལྟར་ཡིན་ན་རྩ་བའི་བརྗོད་བྱ་ལས་གཞན་དུ་འཕྲོས་འགྲོ་བ་མཚོན། མཚམས་རེར་
དོན་ཚན་གྱི་རིང་ཐུང་ལ་འགྱུར་བ་བཏང་ན་ཁྱད་པར་ཆེན་པོ་བཟོ་བ་ནི། དོན་ཚན་ཐུང་ཐུང་བཀོལ་ན་རང་ཉིད་ཀྱིས་གསལ་
ཁ་འདོན་འདོད་པའི་བྱ་དངོས་དེའི་འཕེལ་རིམ་དང་བརྗོད་དོན་གྱི་ཕུལ་བྱུང་གི་ཆ་རྩལ་དུ་བཏོན་ཆོག །
རྩོམ་པ་པོ་ལ་ལས་རང་ཉིད་ཀྱི་དཔྱད་རྩོམ་གྱི་དོན་ཚན་ལ་བསམ་བློ་མི་གཏོང་བར་དོན་ཚན་གྱི་བར་མཚམས་
ལ་བསམ་བློ་གཏོང་རྒྱུ་རང་གཤིས་སུ་གྱུར་ཡོད། ང་ཚོས་སྐད་ཆ་བཤད་དུས་བར་མཚམས་འཇོག་པ་ལྟར་དོན་ཚན་ལ
ཡང་བར་མཚམས་འཇོག་དགོས་པ་ཡིན། དཔེར་ན་གནད་དོན་ཤུགས་ཆེན་པོ་ཞིག་བརྗོད་པའི་རྗེས་སུ་བར་གསེང་ངམ་
ངལ་གསོ་བཏང་ནས་ཀློག་པ་པོ་རྣམས་ལ་མགོ་རྙོག་ཆེ་བའི་རྩོམ་ཡིག་ལ་བསམ་གཞིག་གི་གོ་སྐབས་སྤྲོད་པའམ་ལྟ་ཚུལ་
གསར་པ་ཞིག་ལ་ཁྲིད་པའི་བར་བརྒལ་གྱི་བརྡ་སྟོན་དགོས་པས་ཡིན།
༡༣་༦ ཟིན་བྲིས་ཚར་རྗེས་ཚིག་འགྲེལ་རྒྱག་པ།
གལ་སྲིད་ལས་འཆར་སྔ་ཙམ་འགོ་བརྩམས་ཡོད་ན་བསྐྱར་ཞིབ་བྱས་པའི་ཟིན་བྲིས་གྲང་མོ་ཆགས་པའི་དུས་ཚོད་ཡོད།
ཉིན་དང་པོར་འདི་ཡག་པོ་འདུག་བསམ་པ་ཞིག་ཉིན་གཉིས་པར་མ་འདྲ་བ་ཞིག་ཏུ་མཐོང་གི་ཡོད། ཟིན་བྲིས་ལ་ཡང་
བསྐྱར་ལྟ་དུས་ཆ་ཚང་ཐད་ཀར་མ་ཀློག་པར་ལེ་ཚན་གལ་ཆེ་ཤོས་རྣམས་ལ་རགས་ལྟ་བྱེད་དགོས། དེའི་ངོ་སྤྲོད་དང་། ས་
བཅད་ཆེ་ཁག་གི་ཐོག་མའི་དོན་ཚན། དེ་དག་གི་མཇུག་སྡོམ་ལ་བལྟ་དགོས། དེ་ནས་རང་ཉིད་ཀྱིས་གང་ཀློག་པ་དེ་གཞིར་
བཞག་ནས་དེ་ཀློག་མ་མྱོང་མཁན་ཞིག་གི་ཆེད་ཚིག་འགྲེལ་རྒྱག་དགོས། འགྲེལ་བཤད་དེ་གཅིག་མཐུན་ཡིན་ནམ། དེས་
གནད་ལ་ཁེལ་བའི་སྒོ་ནས་སྒྲུབ་བྱེད་ལ་སྤྱི་བསྡོམས་རྒྱབ་ཡོད་དམ། དེ་ལས་ལེགས་པ་ནི་མི་གཞན་ཞིག་ལ་དཔྱད་རྩོམ་
ཀློག་བཅུག་ནས་ཕྱོགས་བསྡོམས་རྒྱག་ཏུ་འཇུག་དགོས། ཀློག་པ་པོ་དེས་ཕྱོགས་བསྡོམས་ལེགས་པོ་ག་ཚོད་ཅིག་རྒྱབ་པ་
དེས་ཁྱེད་ཀྱི་མཐར་ཐུག་གི་ཀློག་པ་པོ་རྣམས་ཤེས་རྟོགས་ཡོང་ཐུབ་མིན་ཚོད་དཔག་བྱེད་པ་ཡིན།
མཇུག་མཐར་ཁྱེད་རང་བསམ་ཚུལ་ཚང་མའི་རྗེས་སུ་མི་འབྲང་ན་ཡང་དུས་རྟག་ཏུ་ཀློག་པ་པོ་རྣམས་ཀྱི་དགོངས་ཚུལ་ལ་ཉན་དགོས།
མྱུར་ཐབས།
གནད་བསྡུས་སམ་སྙིང་བསྡུས་རྣམས་
གནད་བསྡུས་ནི་ཡིག་འབེབ་བམ་དོན་ཚན་ཞིག་ཡིན་ལ། དེ་ཡིས་ཀློག་པ་པོ་རྣམས་ལ་དཔྱད་རྩོམ་དང་། རྩོམ་ཡིག །སྙན་
ཞུ་སོགས་ཀྱི་ནང་དུ་གང་ཞིག་རྙེད་ཀྱི་ཡོད་མེད་བརྗོད་པ་ཡིན། དེ་ནི་ངོ་སྤྲོད་ལས་ཐུང་བ་ཡིན་དགོས་མོད་ངོ་སྤྲོད་ཞིག་གི་
ནང་ཚང་དགོས་པའི་དོན་དག་གསུམ་པོ་དེ་བསྒྲུབ་དགོས་པ་ཡིན།
ཞིབ་འཇུག་གི་གནད་དོན་བརྗོད་པ།
གླེང་གཞི་གཙོ་བོ་སྙན་སྒྲོན་ཞུ་བ།
དོན་གནད་གཙོ་བོ་བརྗོད་པའམ། ཡང་ན་རྣམ་གཞག་གཙོ་བོའི་སྔོན་དུ་གླེང་དགོས་པའི་དོན་གནད་ཁག་ནས་འགོ་འཛུགས་པ་བཅས་སོ༎
གནད་བསྡུས་འབྲི་སྟངས་ནི་ཁྱབ་ཁོངས་ཕན་ཚུན་ནང་ཁུལ་དུ་མི་འདྲ་ཞིང་སྡེ་ཚན་ཁ་ཤས་སུ་དེ་དག་རྩ་བ་ནས་བཀོལ་སྤྱོད་
བྱེད་ཀྱི་མེད། འོན་ཀྱང་གནད་བསྡུས་མང་ཆེ་བས་གཤམ་གྱི་མ་དཔེ་གསུམ་གྱི་གྲས་ནས་གཅིག་གི་རྗེས་སུ་འབྲང་གི་ཡོད།
ཁྱེད་ཀྱི་ཁྱབ་ཁོངས་ལ་གང་ཞིག་འཚམ་མིན་ནི་སོ་སོའི་དགེ་རྒན་ལ་སྐད་ཆ་འདྲི་བའམ་ཡང་ན་ཚད་ལྡན་གྱི་དུས་དེབ་ནང་བལྟས་ཆོག།
འདིར་མ་དཔེ་དེའི་དཔེ་མཚོན་ཡིན་པ་དང་གནད་བསྡུས་འདི་ནི་ཉེ་ཆར་གྱི་ཆབ་སྲིད་རིག་པའི་རྩོམ་ཡིག་ཅིག་ནས་བླངས་
པ་ཡིན།
༡.Context + Problem + Main Point
སྐབས་དོན + གནད་དོན + ལྟ་ཚུལ་གཙོ་བོ།
གནད་བསྡུས་འདི་ལྟ་བུའི་རིགས་ནི་ངོ་སྤྲོད་མདོར་བསྡུས་ཀྱི་ཚུལ་དུ་འབྲི་ཚུལ་ཞིག་ཡིན། དེ་ཚིག་གྲུབ་རེ་ཟུང་གི་ནང་སྔོན་
ཆད་ཀྱི་ཞིབ་འཇུག་དང་སྐབས་དོན་ལ་འབྲེལ་བ་མཐུད་ཐུབ་པ་ཞིག་ནས་འགོ་རྩོམ་ཞིང༌། དེ་ནས་ཚིག་གྲུབ་རེ་ཟུང་ནང་
གནད་དོན་གླེང་བ་དེ་མུ་མཐུད་པ་དང་ཞིབ་འཇུག་གི་གྲུབ་དོན་གཙོ་བོ་གླེང་ནས་མཇུག་བསྡུ་བ་ཡིན།
དཔེར་ན།
མཁས་པ་རྣམས་ཀྱིས་དུས་ཡུན་རིང་པོ་ཞིག་ལ་མང་གཙོའི་ལམ་ལུགས་ཀྱིས་མི་མང་གི་འཚོ་བའི་སྤུས་ཚད་མཐོ་
རུ་གཏོང་བའི་འདོད་ཚུལ་བཟུང་ཡོད། (སྐབས་དོན།) འོན་ཀྱང་ཉེ་ཆར་གྱི་ཞིབ་འཇུག་གིས་ཡོངས་གྲགས་ཀྱི་ལྟ་ཚུལ་
འདི་ལ་དྲི་བ་བཏང་ནས་རྒྱལ་ཁབ་ཅིག་གི་ཆབ་སྲིད་སྐྱོང་ལུགས་དང༌། རྒྱལ་ཁབ་དེའི་མིའི་རིགས་ཀྱི་འཕེལ་རྒྱས་
དབར་ཧ་ལམ་འབྲེལ་བ་མེད་པའམ་ཡང་ན་རྩ་བ་ནས་མེད་པའི་བསམ་ཚུལ་བཏོན་ཡོད། (གནད་དོན།)རྩོམ་ཡིག་
འདིའི་ནང༌། ང་ཚོས་ལོ་རྒྱུས་ཀྱི་སྣང་ཚུལ་ཁོ་ན་གཞིར་བཞག་སྟེ་བཤད་ན། མང་གཙོའི་ལམ་ལུགས་ནི་མིའི་
རིགས་འཕེལ་རྒྱས་ལ་གཏོང་བའི་ལམ་ལུགས་དེ་ཡིན་པའི་ཁུངས་སྐྱེལ་བྱེད་པ་ཡིན། (ལྟ་ཚུལ་གཙོ་བོ།)
༢. Context+ Problem + Launching Point
སྐབས་དོན + གནད་དོན+ འགོ་འཛུགས་བའི་ལྟ་ཚུལ།
དཔེ་མཚོན་འདི་ནི་སྔོན་མ་དང་གཅིག་མཚུངས་ཡིན་ལ། དེ་དང་མི་འདྲ་བ་ཞིག་ནི་གནད་བསྡུས་ནང་དུ་གྲུབ་དོན་གཙོ་བོ་མ་
བརྗོད་པར་དེ་དག་གི་སྤྱིར་བཏང་གི་རང་བཞིན་ཁོ་ན་བརྗོད་ཡོད། (ས་བཅད་༡༢་༡ གཟིགས།)
མཁས་པ་རྣམས་ཀྱིས་དུས་ཡུན་རིང་པོ་ཞིག་ལ་མང་གཙོའི་ལམ་ལུགས་ཀྱིས་མི་མང་གི་འཚོ་བའི་སྤུས་ཚད་མཐོ་རུ་གཏོང་
བའི་འདོད་ཚུལ་བཟུང་ཡོད། (《སྐབས་དོན།)འོན་ཀྱང་ཉེ་ཆར་གྱི་ཞིབ་འཇུག་གིས་ཡོངས་གྲགས་ཀྱི་ལྟ་ཚུལ་འདི་ལ་དྲི་བ་བཏང་
ནས་རྒྱལ་ཁབ་ཅིག་གི་ཆབ་སྲིད་སྐྱོང་ལུགས་དང་རྒྱལ་ཁབ་དེའི་མིའི་རིགས་ཀྱི་འཕེལ་རྒྱས་དབར་ཧ་ལམ་འབྲེལ་བ་མེད་
པའམ་ཡང་ན་རྩ་བ་ནས་མེད་པའི་བསམ་ཚུལ་བཏོན་ཡོད། (གནད་དོན།)རྩོམ་ཡིག་འདིའི་ནང་ང་ཚོས་ལོ་རྒྱུས་ཀྱི་སྣང་ཚུལ་ཁོ་
ན་གཞིར་བཞག་སྟེ་བཤད་ན། མང་གཙོའི་ལམ་ལུགས་ནི་མིའི་རིགས་འཕེལ་རྒྱས་ལ་གཏོང་བའི་ལམ་ལུགས་དེ་ཡིན་པའི་
ཁུངས་སྐྱེལ་བྱེད་པ་ཡིན། ང་ཚོས་ཐབས་ལམ་རབ་དང་རིམ་པ་ཞིག་འབད་བརྩོན་བྱས་པ་བརྒྱུད་ནས་མང་གཙོའི་ལམ་
ལུགས་ཀྱིས་སྤྱི་ཚོགས་ཀྱི་བདེ་དོན་འཕེལ་རྒྱས་ལ་གཏོང་བའི་སྐོར་བསྐྱར་ཞིབ་བྱས་པ་དང༌། དེ་ཡང་ཚོད་དཔག་གཉིས་
ཀྱི་སྒོ་ནས་ཚོད་ལྟ་བྱས་ཡོད། (ཀ) རྒྱལ་ཁབ་གང་རུང་ཞིག་གི་མང་གཙོའི་ལམ་ལུགས་ཀྱི་གནས་ཚད་དེས་མིའི་རིགས་ཀྱི་
འཕེལ་རྒྱས་གནས་ཚད་ལ་ཤུགས་རྐྱེན་དང་། (ཁ) དེའི་(མང་གཙོ།) འབྱུང་ཁུངས་སྟེ་དུས་རབས་གཅིག་སྔོན་གྱི་མང་
གཙོའི་ལམ་ལུགས་ཀྱིས་སྐབས་དེའི་མིའི་རིགས་ཀྱི་འཕེལ་རྒྱས་ལ་ཤུགས་རྐྱེན་ཐེབས་ཚུལ་བལྟས་པ་རེད། འགོ་འཛུགས་པའི་ལྟ་ཚུལ།)
༣.ཕྱོགས་བསྡོམས། Summary
ཕྱོགས་བསྡོམས་ཀྱི་ནང་དུ་སྐབས་དོན་དང་གནད་དོན་སྐོར་བརྗོད་པ་ཡིན། འོན་ཀྱང་གྲུབ་དོན་སྙན་འབུལ་མ་ཞུས་སྔོན་དུ་
དེས་སྒྲུབ་བྱེད་ཚང་མ་ཕྱོགས་བསྡོམས་བྱས་ནས། གྲུབ་དོན་ལ་རྒྱབ་སྐྱོར་བྱེད་པའི་བདེན་དཔང་གཙོ་བོ་འཛིན་པའམ་ཡང་
ན་དེ་འཚོལ་གྲུབ་བྱེད་པའི་གོ་རིམ་དང་བྱེད་ཐབས་གཙོ་བོ་ཡིན། གཤམ་དུ་འགྲེམས་སྤེལ་བྱས་ཟིན་པའི་གནད་བསྡུས་ཅིག་ཡོད།
པང་གཙོའི་ལམ་ལུགས་ཀྱིས་སྤྱི་དམངས་ཀྱི་འཚོ་བ་འཕེལ་རྒྱས་སུ་གཏོང་གི་རེད་དམ་ཟེར་ན། དུས་ཡུན་རིང་པོ་ཞིག་ལ་
མཁས་དབང་རྣམས་ཀྱིས་དེ་ལྟར་ངོས་འཛིན་བྱས་ཡོད། (སྐབས་དོན།)འོན་ཀྱང་ཉེ་ཆར་གྱི་ཞིབ་འཇུག་གིས་ཡོངས་གྲགས་ཀྱི་
ལྟ་ཚུལ་འདི་ལ་དྲི་བ་བཏང་ནས་རྒྱལ་ཁབ་ཅིག་གི་ཆབ་སྲིད་སྐྱོང་ལུགས་དང་རྒྱལ་ཁབ་དེའི་མིའི་རིགས་ཀྱི་འཕེལ་རྒྱས་
དབར་ཧ་ལམ་འབྲེལ་བ་མེད་པའམ་ཡང་ན་རྩ་བ་ནས་མེད་པའི་བསམ་ཚུལ་བཏོན་ཡོད། (གནད་དོན།)རྩོམ་ཡིག་འདིའི་ནང་། ང་
ཚོས་ལོ་རྒྱུས་ཀྱི་སྣང་ཚུལ་ཁོ་ན་གཞིར་བཞག་སྟེ་བཤད་ན་མང་གཙོའི་ལམ་ལུགས་ནི་མིའི་རིགས་འཕེལ་རྒྱས་ལ་གཏོང་
བའི་ལམ་ལམ་ལུགས་དེ་ཡིན་པའི་ཁུངས་སྐྱེལ་བྱེད་པ་ཡིན། ང་ཚོས་ཐབས་ལམ་རབ་དང་རིམ་པ་ཞིག་འབད་བརྩོན་བྱས་པ་
བརྒྱུད་ནས་མང་གཙོའི་ལམ་ལུགས་ཀྱིས་སྤྱི་ཚོགས་ཀྱི་བདེ་དོན་འཕེལ་རྒྱས་ལ་གཏོང་བའི་སྐོར་བསྐྱར་ཞིབ་བྱས་པ་དང༌།
དེ་ཡང་ཚོད་དཔག་གཉིས་ཀྱི་སྒོ་ནས་ཚོད་ལྟ་བྱས་ཡོད། (ཀ) རྒྱལ་ཁབ་གང་རུང་ཞིག་གི་མང་གཙོའི་ལམ་ལུགས་ཀྱི་
གནས་ཚད་དེས་མིའི་རིགས་ཀྱི་འཕེལ་རྒྱས་གནས་ཚད་ལ་ཤུགས་རྐྱེན་དང་། (ཁ) དེའི་(མང་གཙོ) འབྱུང་ཁུངས་སྟེ་དུས་
རབས་གཅིག་སྔོན་གྱི་མང་གཙོའི་ལམ་ལུགས་ཀྱིས་སྐབས་དེའི་མིའི་རིགས་ཀྱི་འཕེལ་རྒྱས་ལ་ཤུགས་རྐྱེན་ཐེབས་ཚུལ་
བལྟས་པ་རེད། ཕྲུ་གུ་མ་འབྱར་གྱི་འཆི་ཚད་དེ་མིའི་རིགས་འཕེལ་རྒྱས་ཀྱི་ལྟེ་བའི་ཚད་འཇལ་ཚད་གཞི་ཞིག་ཏུ་བརྩིས་
ནས་ང་ཚོས་ཚོད་དཔག་གཉིས་དེ་ལ་དུས་ཚོད་ཀྱི་གོ་རིམ་དང༌། གཞུང་གི་རྣམ་གྲངས་རིག་པ་བཀོལ་ནས་ཚོད་ལྟ་བྱེད་
དུས་ང་ཚོས་ཁས་ལེན་དང་པོ་ལ་བདེན་དཔང་ཅུང་ཟད་ལས་མ་རྙེད་ཀྱང༌། གཉིས་པ་དེ་ལ་རྒྱབ་སྐྱོར་དོན་སྙིང་ལྡན་པ་རྙེད།
(ཕྱོགས་བསྡོམས།)རྒྱུ་མཚན་དེ་ལ་བརྟེན་ནས་མང་གཙོའི་ལམ་ལུགས་དང་འཕེལ་རྒྱས་གཉིས་དབར་གྱི་འབྲེལ་བའི་སྐོར་ལ་ང་
ཚོའི་བསམ་བློ་གཏོང་ཚུལ་ལེགས་ཤོས་ནི་དུས་སྐབས་ལ་བསྟུན་པ་དང་ལོ་རྒྱུས་ཀྱི་སྣང་ཚུལ་ལ་བལྟ་རྒྱུ་དེ་རེད། (ལྟ་ཚུལ་གཙོ་བོ།)
འགྲེལ་ཚུལ་འདིའི་ནང་དུ་ཕྱོགས་བསྡོམས་ཡོད་པར་བརྟེན་གནད་དོན་ནི་མདོར་བསྡུས་ཀྱི་སྒོ་ནས་བརྗོད་ཡོད། དོ་སྣང་བྱེད་
དགོས་པ་ཞིག་ལ་འགོ་འཛུགས་པའི་ཚིག་གྲུབ་ཀྱང་དེ་ལྟར་ཡིན། སྐབས་དོན་སྤྱིར་བཏང་གི་འགྲོ་ལུགས་ལྟར་མ་བརྗོད།
འགྲེལ་ཚུལ་འདི་དྲི་ཚིག་གི་རྒྱན་དང་སྦྱར་ནས་འགོ་འཛུགས་བྱས་ཡོད་པ་ནི། མང་གཙོའི་ལམ་ལུགས་ཀྱིས་དེའི་སྤྱི་
དམངས་ཀྱི་འཚོ་བ་འཕེལ་རྒྱས་ལ་གཏོང་གི་རེད་དམ། འདི་ལྟར་བྱས་ན་དེས་ལྐོག་གྱུར་གྱི་དྲིས་ལན་རྩ་སློག་གཏོང་ཐུབ།
དེ་ལྟ་བུའི་གནད་བསྡུས་ནི་བཙིར་གནོན་གྱི་རྣམ་པ་ཞིག་ཡིན་ནའང་སྐབས་འགར་རྩོམ་ལུས་དར་རྒྱས་ཡོང་བ་བྱེད་ཐུབ།
ཆེས་མཇུག་མཐའི་གསལ་འདེབས་ནི་གལ་སྲིད་ཁྱེད་ཀྱིས་དཔྱད་རྩོམ་དངོས་སུ་དཔར་སྐྲུན་བྱེད་རྒྱུ་ཡིན་ན་འབྱུང་འགྱུར་
གྱི་ཞིབ་འཇུག་པ་རྣམས་ཀྱིས་གནད་ཚིག་འཚོལ་བཤེར་མ་ལག་བརྒྱུད་འཚོལ་མཁན་ཡོད་པར་བརྟེན། དཔྱད་རྩོམ་ནང་
རང་ཉིད་ཀྱིས་འཚོལ་བཤེར་བྱེད་པ་ཡིད་ལ་འཆར་ཐབས་བྱེད་དགོས། ཁྱེད་ལ་མཚོན་ན་གནད་ཚིག་ཅི་ཞིག་འཚོལ་སྲིད་
དམ། དེ་དག་འགོ་བརྗོད་དང་སྙིང་བསྡུས་ཀྱི་ཚིག་གྲུབ་དང་པོའི་ནང་འཇོག་དགོས།
ས་བཅད་བཅུ་བཞི་པ། རྒྱུ་ཆ་རྣམས་དཔྱད་རྩོམ་གྱི་ཁུངས་སུ་འཇུག་པ།
ཉམས་མྱོང་ལྡན་པའི་ཞིབ་འཇུག་པ་རྣམས་དང་གསར་ཞུགས་ཞིབ་འཇུག་པ་གཉིས་ཀྱི་ཁྱད་པར་ནི། རྒྱུ་ཆ་གནད་ལ་ཁེལ་
བའི་སྒོ་ནས་བེད་སྤྱོད་བྱེད་སྟངས་ཀྱིས་འབྱེད་པ་ཡིན། འོན་ཀྱང་གསར་ཞུགས་ཞིབ་འཇུག་པ་ཞིག་ཡིན་ན་ཡང་རྒྱུ་ཆ་ཡི་
རྩོམ་པ་པོ་དང་ཀློག་པ་པོ་གཉིས་ལ་བརྩི་བཀུར་བྱེད་པའི་རྩ་དོན་བརྩི་སྲུང་བྱས་པ་ཡིན་ན་རང་ཉིད་ཀྱིས་ཡིད་རྟོན་རུང་བའི་
ཁྱད་ཆོས་སྟོན་ཐུབ་པ་ཡིན།
༡༤་༡ འོས་འཚམ་གྱི་སྒོ་ནས་ལུང་འདྲེན་དང་། འགྲེལ་བཤད། ཕྱོགས་བསྡོམས་བཅས་བྱེད་པ།
ངེས་པར་དུ་རང་ཉིད་ཀྱི་བསམ་གཞིག་མཚོན་པའི་སྐད་ཆ་བེད་སྤྱད་ནས་དཔྱད་རྩོམ་འབྲི་དགོས་པ་ཡིན། འོན་ཀྱང་བསམ་
གཞིག་དེ་དག་ལུང་འདྲེན་དང༌། ཚིག་འགྲེལ། ཕྱོགས་བསྡུས་བཅས་ཀྱི་རྒྱབ་སྐྱོར་དགོས་ངེས་ཡིན། ང་ཚོས་བརྗོད་ཟིན་པ་
ལྟར། ཁྱབ་ཁོངས་མ་འདྲ་བའི་དབང་གིས་དེ་དག་བེད་སྤྱོད་བྱེད་སྟངས་མི་འདྲ་བ་སྟེ། མི་ཆོས་རིག་གནས་ཀྱི་ཞིབ་འཇུག་
མི་སྣ་ཚོས་སྤྱི་ཚོགས་དང་རང་བྱུང་ཚན་རིག་“གཉིས་ལས་ལུང་འདྲེན་མང་བ་བྱེད་ལ། སྤྱི་ཚོགས་དང་རང་བྱུང་ཚན་
རིག་ཁྱབ་ཁོངས་ཀྱི་ཞིབ་འཇུག་མི་སྣས་ནམ་རྒྱུན་ཚིག་འགྲེལ་དང་ཕྱོགས་བསྡོམས་རྒྱག་པ་ཡིན།
འོན་ཀྱང་ངེས་པར་དུ་རང་གི་གནས་ཚུལ་དེ་དག་བེད་སྤྱོད་ཇི་ལྟར་གཏོང་མིན་ནི་གནད་དོན་རེ་རེ་ལ་རག་ལས་ཡོད།
གཤམ་དུ་རྩ་དོན་ཁ་ཤས་ཡང་བསྐྱར་གླེང་ཡོད་པ་ནི།
ཞིབ་ཕྲའི་གནས་ཚུལ་རྣམས་སྐབས་དོན་ལ་འབྲེལ་བ་མེད་པའམ་རྒྱུ་ཆ་རྣམས་དེ་ཙམ་གལ་ཆེན་པོ་མེད་པའི་སྐབས་
ས་མིག་མང་བ་མི་དགོས་པར་ཕྱོགས་བསྡོམས་རྒྱག་རྒྱུ།
རྒྱུ་ཆ་ལས་ཀྱང་གསལ་པོར་བརྗོད་ཐུབ་པའམ་ཚིག་ཉུང་དོན་བསྡུས་བྱེད་ཐུབ་པ། ཡང་ན་ཁྱེད་ཀྱི་སྒྲུབ་བྱེད་དཔྱད་
གཞིའི་རྒྱ་ཆ་ཡི་ཞིབ་ཆར་རག་ལས་ཀྱང་། དམིགས་བསལ་མིང་ཚིག་ལ་རག་ལས་མེད་པའི་སྐབས་སུ་ཚིག་འགྲེལ་རྒྱག་དགོས།
གཤམ་གསལ་དམིགས་ཡུལ་ཆེད་ལུང་འདྲེན་བྱེད་དགོས།
རྗོད་ཚིག་དེ་རྣམས་རང་ཉིད་ཀྱི་རྒྱུ་མཚན་ལ་རྒྱབ་སྐྱོར་བྱེད་པའི་བདེན་དཔང་ཡིན་པ།
རྗོད་ཚིག་དེ་དག་མཁས་པ་ཚད་ཐུབ་(དབང་ཚད།) ཀྱི་ཡིན་པ་དང་དེ་དག་གིས་ཁས་ལེན་ལ་རྒྱབ་སྐྱོར་བྱེད་པ།
རྗོད་ཚིག་དེ་དག་ནི་འཁྲུལ་མེད་ཐོག་མ་དེ་ཉིད་ཡིན་པ་དང་ལྟ་ཚུལ་གཙོ་བོ་དང་ཧ་ཅང་འདྲ་བོ་ཡིན་པར་མ་ཟད། ལུང་
འདྲེན་དེས་བགྲོ་གླེང་གི་སྒྲོམ་གཞི་རྒྱ་བསྐྱེད་མི་གཏོང་ཀ་མེད་བཟོ་བ།
ལྟ་ཚུལ་གྱི་བརྗོད་བྱ་དུམ་བུ་ཞིག་རང་ཉིད་ཀྱིས་ཁས་ལེན་མི་བྱེད་ན་ཡང་དྲང་བདེན་ཡོང་བའི་ཆེད་རྗོད་ཚིག་ཇི་མ་ཇི་བཞིན་བརྗོད་པ།
བེད་སྤྱོད་བྱ་རྒྱུའི་ཕྱོགས་བསྡོམས་དང་། ཚིག་འགྲེལ། ལུང་ཚིག་གི་དཔེ་ཐོ་རྣམས་འོས་འཚམ་གྱི་རྣམ་པ་ཞིག་ནས་ལུང་
འདྲེན་བྱེད་དགོས། (ས་བཅད་༡༤་༥ དང་མྱུར་ཐབས་ལ་གཟིགས།) གནས་སྟངས་གང་འདྲ་ཞིག་གི་འོག་ཏུ་ཡང་དྲ་རྒྱ་
ནས་ཕབ་ལེན་དང་མཉམ་དུ་རང་ཉིད་ཀྱི་ཚིག་གྲུབ་ཁ་ཤས་ཀྱིས་འཚེམ་པོ་རྒྱག་མི་རུང་། དེ་ལྟ་བུའི་དཔྱད་རྩོམ་ཀློག་པའི་
སྐབས་སུ་དགེ་རྒན་རྣམ་པས་སོ་བརྡར་དགོས་པར་འགྱུར་ལ། ཁྱེད་ལ་གསར་གཏོད་རང་བཞིན་གྱི་བསམ་གཞིག་མེད་
པར་ཁོང་ཚོ་བློ་ཕམ་ཡོང་གི་རེད། མཐོ་རིམ་ཚན་པའི་ཀློག་པ་པོ་རྣམས་ཀྱིས་དེ་ལྟ་བུའི་ལྷན་ཧྲུག་འཐུས་པའི་རྩོམ་ཡིག་ལ་ལག་པ་འཆང་གི་མ་རེད།
༡༤་༢ ལུང་ཚིག་ཐད་ཀར་རང་ཉིད་ཀྱི་རྩོམ་ཡིག་ནང་འདྲེན་པ།
ལུང་ཚིག་ཐད་ཀར་སྤྱོད་པའི་ཐབས་གཉིས་གང་རུང་ནས་གཅིག་བཀོལ་ནས་བརྡ་སྟོན་དགོས།
ལུང་ཚིག་ཐིག་ཕྲེང་བཞིའམ་དེ་ལས་ཉུང་བ་ཡིན་ན་དེ་དག་རྩོམ་ཡིག་ནང་འགོད་སྐབས་སུ་འདྲེན་རྟགས་ཀྱི་མཐའ་ནས་
བསྐོར་དགོས།
ལུང་ཚིག་ཐིག་ཕྲེང་ལྔའམ་དེ་ལས་མང་བ་ཡིན་ན་ལུང་ཚིག་རྣམ་ཡིག་ཕྲེང་བྱིངས་ལས་ཅུང་ཟད་ནང་དུ་བཅུག་ནས་
ཚན་པ་ཞིག་བཟོ་དགོས།
ལུང་ཚིག་རྣམས་ཐབས་ལམ་གསུམ་གྱི་སྒོ་ནས་འདྲེན་པའམ་ཚན་པ་བཟོ་ཆོག་པ་ནི་གཤམ་གསལ་ལྟར་ཡིན།
ངོས་བཟུང་གི་ཚིག་བཀོལ་ནས་ལུང་ཚིག་འདྲེན་པ་ནི་(རྩོམ་པ་པོས་བརྗོད་དོན། རྩོམ་པ་པོ་ལྟར་ན་རྩོམ་པ་པོས་འདི་ལྟར་་་་་སོགས།)
ཌེ་མོན་ཌི་ནས་བརྗོད་དོན། “ས་རྒྱུ་གཤིན་པའི་ཁུ་རེ་སན་ཊི་དང་རྒྱ་ནག་གི་ལོ་རྒྱུས་ཀྱིས་་་དེང་རབས་འཛམ་གླིང་ལ་དགེ་
མཚན་ལྡན་པའི་བསླབ་བྱ་ཞིག་སྤྲད་ཡོད་པ་ནི་གནས་སྟངས་ལ་འགྱུར་ལྡོག་འགྲོ་བ་དང༌། འདས་པའི་དུས་སུ་གནས་བབ་
ཨང་དང་པོ་ཡིན་པ་དེས་འབྱུང་འགྱུར་ནང་གནས་བབ་ཨང་དང་པོ་ཡོང་བར་འགན་ལེན་བྱེད་མི་ཐུབ།”(417)
ལུང་འདྲེན་གྱི་ཚིག་གྲུབ་དེས་གོ་དོན་འགྲེལ་བའམ་ཡང་ན་ཁྱད་ཆོས་འདོན་པ་གཤམ་གསལ་ལྟར།
ཌེ་མོན་ཌི་ལགས་ཀྱིས་འདས་པའི་ལོ་རྒྱུས་ཁྲོད་ནས་ང་ཚོས་ཉམས་མྱོང་གང་ཞིག་ལེན་ཐུབ་པའི་སྐོར་བསམ་ཚུལ་བརྗོད་
དོན། “ས་རྒྱུ་གཤིན་པའི་ཁུ་རེ་སན་ཊི་དང་རྒྱ་ནག་གི་ལོ་རྒྱུས་ཀྱིས་་་་དེང་རབས་འཛམ་གླིང་ལ་དགེ་མཚན་ལྡན་པའི་
བསླབ་བྱ་ཞིག་སྤྲད་ཡོད་་་་
ལུང་ཚིག་གི་བརྡ་སྤྲོད་དེ་རང་ཉིད་ཀྱི་བརྡ་སྤྲོད་ལྟར་བཟོ་དགོས།
ཌེ་མིན་ཌི་ལགས་ནས་བསམ་ཚུལ་བརྗོད་པའི་དོན་ལྟར་ན་ས་རྒྱུ་གཤིན་པའི་ཁུ་རེ་སན་ཊི་དང་རྒྱ་ནག་གི་ལོ་རྒྱུས་ཁྲོད།
“དེང་རབས་གསར་བའི་འཛམ་གླིང་གི་བསླབ་བྱ” གཙོ་བོ་ནི་གནས་སྟངས་ལ་འགྱུར་ལྡོག་འགྲོ་བ་དང༌། འདས་པའི་དུས་
སུ་གནས་བབ་ཨང་དང་པོ་ཡིན་པ་དེས་འབྱུང་འགྱུར་ནང་གནས་བབ་ཨང་དང་པོ་ཡོང་བར་འགན་ལེན་བྱེད་མི་ཐུབ།”
ལུང་ཚིག་གི་ནང་དོན་ལ་འགྱུར་བཅོས་མི་གཏོང་བ་དང༌། ཚེག་གསུམ་ཅན་གྱི་བརྡ་རྟགས་འཇོག་པ། གང་ཞིག་འགྱུར་
བཅོས་བཏང་བ་རྣམས་གྲུ་བཞི་གུག་རྟགས་ནང་བཞག་པ་ཡིན་ན་ལུང་ཚིག་ལ་བཟོ་བཅོས་བརྒྱབ་ཆོག །
གཤམ་གྱི་ཚིག་གྲུབ་འདི་ལུང་ཚིག་ཇི་མ་ཇི་བཞིན་དྲངས་ཡོད།
ཕོ་སི་ནེར་ལགས་ཀྱིས་ཆོས་ལུགས་ལ་དཔྱད་པ་གཏོང་སྐབས་ཆོས་དད་ཀྱི་རང་བཞིན་ལ་མ་བལྟས་པར། སྤྱི་ཚོགས་ཀྱི་
བྱེད་ནུས་སྒོ་ནས་དཔྱད་པ་བཏང་ཡོད་པ་སྟེ་“ཨ་རིའི་སྤྱི་ཚོགས་ཀྱི་ཁྱད་ཆོས་མངོན་གསལ་དོད་ཤོས་ཤིག་ནི་ཆོས་ལུགས་
སྣ་ཚོགས་རང་བཞིན་ཅན་ཡིན་པ་དང༌། ང་ཚོས་ཆོས་ལུགས་ཀྱི་ལོ་རྒྱུས་ཀྱི་གལ་ཆེའི་རང་བཞིན་དང་སྤྱི་ཚོགས་ཀྱི་ཚད་
ལྡན་བཅོས་བསྒྱུར་ཕན་ནུས་དབར་འབྲེལ་བ་ཅི་ཡོད་ལ་བསམ་བློ་གཏོང་དགོས།"(299)
གཤམ་དུ་ལུང་ཚིག་ལ་བཟོ་བཅོས་བྱས་ཏེ་རྩོམ་པ་པོའི་ཚིག་གྲུབ་ཀྱི་བརྡ་སྤྲོད་དང་འཚམ་པར་བྱས་པ་ནི།
ཆོས་ལུགས་སྣ་ཚོགས་ཅན་གྱི་སྐོར་ལ་བགྲོ་གླེང་བྱས་པའི་ཁྲོད། ཕོ་སི་ནེར་ལགས་ཀྱིས་“ཨ་མེ་རི་ཀའི་སྤྱི་ཚོགས་ཀྱི་ཁྱད་
ཆོས་མངོན་གསལ་དོད་ཤོས་ནི་ང་ཚོའི་ཆོས་ལུགས་སྣ་ཚོགས་རང་བཞིན་ཅན་ཡིན་པ་འདི་རེད།” ཅེས་གསུངས་ཡོད་པར་
མ་ཟད། སྤྱི་ཚོགས་ཀྱི་ཚད་གཞིའི་ཤུགས་རྐྱེན་ལ་དཔྱད་ཞིབ་བྱས་ནས་” དབང་བསྒྱུར་ནུས་ལྡན་བྱེད་པར་་་་་་ཆོས་ལུགས་
ཀྱི་ལོ་རྒྱུས་གལ་ཆེན་གྱི་ལྟ་ཚུལ་ཁྲོད་དབང་སྒྱུར་བ་པོ་དང་འགྲོ་ལུགས་གཉིས་ཀྱི་འབྱུང་ཁུངས་སུ་འདོད་་་་
༡༤་༣ ཀློག་པ་པོ་རྣམས་ལ་བདེན་དཔང་ཇི་ལྟར་འབྲེལ་ཡོད་ཡིན་ཚུལ་སྟོན་པ།
གནས་སྐབས་འདིར་སླེབས་དུས་ཁྱེད་ཀྱིས་སེམས་ནང་བདེན་དཔང་གིས་རང་ཉིད་ཀྱི་རྒྱུ་མཚན་ལ་རྒྱབ་སྐྱོར་བྱེད་ཀྱི་ཡོད་
པ་ངེས་གཏན་ཡིན་པར་བརྟེན། ཀློག་པ་པོ་རྣམས་ཀྱིས་དེ་གཉིས་ཀྱི་དབར་འབྲེལ་བ་ཡོད་པ་མི་མཐོང་བ་ནི་ཕལ་ཆེར་ཡོང་
མི་སྲིད་པ་ལྟ་བུ་རེད་བསམ་ངེས། འོན་ཀྱང་བདེན་དཔང་གིས་ནམ་ཡང་རང་ཉིད་ཀྱི་ཆེད་ཁ་གྲགས་མི་སྲིད་པ་སྟེ། ལྷག་
པར་དུ་ལུང་ཚིག་རིང་པོ་དང༌། མགོ་རྙོག་རང་བཞིན་ཅན་གྱི་ཨང་གྲངས་མང་པོས་ཁ་གྲགས་མི་ཐུབ། ཁྱེད་ཀྱིས་དེ་ལྟ་བུའི་
བདེན་དཔང་གི་ཆེད་དུ། ཚིག་གྲུབ་ཅིག་གི་ངོ་སྤྲོད་དང་བཅས་ཀློག་པ་པོ་རྣམས་ལ་དེ་ནས་གང་ཞིག་ཐོབ་པའི་དོན་དག་
ངེས་པར་དུ་འགྲེལ་བཤད་རྒྱག་དགོས། དཔེར་ན་གཤམ་གྱི་དུམ་བུ་འདིའི་ནང་ཧེམ་ལེ་ཊིའི་བདེན་དཔང་གི་ལུང་ཚིག་་་
ཧེམ་ལེ་ཊི་ཡི་ཕ་ཚབ་ཁུ་ལོ་ཌི་སིས་སྨོན་ལམ་འདེབས་སྐབས་སུ་ཁོས་རྣམ་འགྱུར་ཧ་ཅང་བབ་བརླིང་ཅན་ཞིག་བསྟན་པ་
རེད། (ཁས་ལེན།)
ད་ལྟ་ངས་བྱེད་ཐུབ།(ཁོ་བསད།) ད་ལྟ་ཁོས་སྨོན་ལམ་འདེབས་བཞིན་འདུག །
ད་ལྟ་ངས་བསྒྲུབ་དགོས། དེ་ནས་ཁོ་ལྷ་ཡུལ་ལ་འགྲོ་ངེས་རེད།
དེ་ལྟར་བྱས་ན་ངས་དགྲ་ཤ་བླང་བར་འགྱུར། (ཧེམ་ལེ་ཊི་ཡི་ཡུད་ཙམ་རིང་བསམ་བློ་བཏང༌།)
(འོན་ཀྱང་།) མི་ངན་འདིས་ངའི་ཨ་ཕ་བསད་པ་དང་དེའི་ཆེད་དུ།
འོ་ན་ང་ནི་ཁོའི་བུ་གཅིག་པུ་དེ་ཡིན་པས་མི་ངན་དེ་ལྷ་ཡུལ་དུ་བསྐྱལ་བ་ལས།
ཟླ་ཕོགས་སྤྲོད་མི་དགོས་པའི་གླ་བར་བཀོལ་ན་ཅིའི་ཕྱིར་འཁོན་ལན་སློག་པར་མི་འགྱུར་རམ།
(༣་༣) (བདེན་དཔང་སྟོན་པ།)
ལུང་ཚིག་དེས་ཁས་ལེན་ལ་རྒྱབ་སྐྱོར་ཇི་ལྟར་བྱེད་ཀྱི་ཡོད་པ་གསལ་པོ་མིན། ཧེམ་ལེ་ཊི་ལགས་ཀྱི་རྒྱུ་མཚན་གང་ཡང་
དེའི་ནང་དམིགས་བསལ་གསལ་བཤད་བྱས་མེད། དེ་ལས་ལྡོག་སྟེ་གཤམ་དང་བསྡུར་ན།
ཧེམ་ལེ་ཊི་ཡིས་སྨོན་ལམ་འདེབས་བཞིན་པའི་ཁོང་གི་ཕ་ཚབ་ཁེ་ལའོ་ཏི་སིར་འཕྲད་པའི་སྐབས་ཁོང་གིས་བབ་བརླིང་ཅན་
གྱི་རྣམ་འགྱུར་མཚར་པོ་ཞིག་བསྟན་པ་རེད། (ཁས་ལེན།)
ཁོང་ལ་ཁུ་ལོ་ཌ་གསོད་འདོད་ཀྱི་ངར་ཤུགས་ཆེན་པོ་ཡོད་ཀྱང་ཁོང་གིས་ཡུད་ཙམ་ལ་བསམ་བློ་བཏང་བ་རེད། གལ་སྲིད་
ཁུ་ལོ་ཌ་ཡིས་སྨོན་ལམ་འདེབས་བཞིན་པའི་སྐབས་སུ་གསད་ན་རྣམ་ཤེས་ལྷ་ཡུལ་ལ་བསྐྱལ་བ་རེད། འོན་ཀྱང་རང་ཉིད་
ཀྱི་འདོད་པ་ནི་ཁོ་དམྱལ་བར་བསྐྱལ་རྒྱུ་དེ་ཡིན་པས། ཁོ་རང་རྗེས་སུ་གསོད་རྒྱུའི་ཐག་གཅོད་ཁྱད་མཚར་བོ་ཞིག་བྱས་པ་
རེད། (རྒྱུ་མཚན།)
ད་ལྟ་ངས་ལག་འགུལ་(ཁོ་གསད)། ཆོག་པ་འདྲ། (བདེན་དཔང་སྟོན་པ།)
ད་ལྟ་ང་ཚོས་དེའི་ཁྲོད་ཀྱི་འབྲེལ་བ་མཐོང་ཐུབ། (རེའུ་མིག་དང་དཔེ་རིས་རྣམས་ཀྱང་དེ་ལྟར་ཐག་གཅོད་བྱེད་དགོས། ས་
བཅད་༡༥་༢་༡ པར་གསལ།)
བདེན་དཔང་གསལ་བཤད་བྱེད་དུས་རྒྱུ་མཚན་ལ་ཉུང་སྐྱོན་ཤོར་ན་ཀློག་པ་པོས་དེའི་གོ་དོན་རྟོགས་མི་ཐུབ་པར་བརྟེན།
ཚིག་དུམ་གཅིག་གིས་བདེན་དཔང་རྙོག་འཛིངས་ཅན་ལ་འགྲེལ་བཤད་རྒྱག་གི་ཡོད།
༡༤་༤ ལུང་འདྲེན་བྱེད་སྐབས་ཀྱི་སྤྱི་ཚོགས་ཀྱི་གལ་འགངས་རང་བཞིན།
༡༤་༤་༡ ལུང་འདྲེན་བྱས་ན་ཁྱེད་ལ་ཕན་ཐོགས་ཡོད།
ལུང་འདྲེན་བྱས་པ་ཡིན་ན་ཁྱེད་ལ་རྐུ་བཤུས་བྱས་པའི་སྐྱོན་འཛུགས་ཕོག་པ་ལས་སྲུང་སྐྱོབ་བྱེད། འོན་ཀྱང་དེ་ལས་གཞན་
ད་དུང་རང་གི་མངོན་འདོད་དམ་ཁེ་ཕན་ཇེ་ཆུང་དུ་གཏོང་བ་དང༌། ལུང་འདྲེན་ལ་དག་བཅོས་བྱས་ན་ཐུན་མོང་མ་ཡིན་པའི་
ཁྱད་ཆོས་འབུར་དུ་འདོན་ཐུབ། དང་པོ། ཀློག་པ་པོ་རྣམས་ཀྱིས་རང་ཉིད་ཀྱིས་མ་རྙེད་པའི་རྒྱུ་ཆ་ལ་ཡིད་ཆེས་མི་བྱེད། གལ་
སྲིད་ལུང་ཚིག་རྣམས་ལྡང་ངེས་ཤིག་ཟིན་བྲིས་སུ་མ་འཁོད་པ་ཡིན་ན་ཁོ་ཚོའི་ལུང་ཚིག་རྙེད་མི་ཐུབ་ལ། ཁོ་ཚོས་རྒྱུ་ཆ་མ་
རྙེད་པ་ཡིན་ན་བདེན་དཔང་ལ་ཡིད་ཆེས་བྱེད་མི་སྲིད། བདེན་དཔང་ལ་ཡིད་ཆེས་མ་བྱས་པ་ཡིན་ན་ཁོ་ཚོས་ཁྱེད་དང་ཁྱེད་
ཀྱི་དཔྱད་རྩོམ་ལ་ཡིད་ཆེས་བྱེད་མི་སྲིད།
གཉིས་པ། ཉམས་མྱོང་ལྡན་པའི་ཞིབ་འཇུག་མི་སྣ་མང་པོ་ཡིས་གལ་ཏེ་རྩོམ་པ་པོ་ཞིག་གིས་དོན་དག་ཆུང་ཆུང་གི་རིགས་
རྣམས་ཐག་གཅོད་ཡག་པོ་བྱེད་མི་ཐུབ་ན་དོན་དག་ཆེན་པོའི་ཐོག་ཁོ་ལ་ཡིད་ཆེས་བྱེད་མི་རུང་བའི་ངོས་འཛིན་བྱེད་ཀྱི་
ཡོད། ཡང་དག་པའི་སྒོ་ནས་ལུང་ཚིག་གི་ཞིབ་ཆ་ཁོང་དུ་ཆུད་པ་དེས་ཁྱེད་རང་བློས་འགེལ་བྱས་ཆོག་པ་དང་ཉམས་མྱོང་
ལྡན་པའི་ཞིབ་འཇུག་པ་ཞིག་ཡིན་ནམ། ཡང་ན་གཟབ་གཟབ་མི་བྱེད་པའི་གསར་ཞུགས་ཞིབ་འཇུག་པ་ཞིག་ཡིན་མིན་གྱི་
ཁྱད་པར་སྟོན་པ་ཡིན།
མཇུག་མཐར་དགེ་རྒན་གྱིས་ཞིབ་འཇུག་དཔྱད་རྩོམ་བཀོད་སྒྲིག་བྱས་ཏེ། ཇི་ལྟར་བྱས་ནས་མི་གཞན་གྱི་ཞིབ་འཇུག་དེ་
རང་ཉིད་ཀྱི་བསམ་གཞིག་ཏུ་འཇུག་པར་རོགས་རམ་བྱེད་རྒྱུ་དེ་ཡིན་པས། འགྲོ་ལུགས་དང་མཐུན་པའི་ལུང་འདྲེན་བྱས་པ་
ཡིན་ན་བརྒྱུད་རིམ་དེའི་ཁྲོད་གྲུབ་ཆ་གལ་ཆེན་ཞིག་ཤེས་པ་མཚོན་གྱི་ཡོད།
༡༤་༤་༢ ལུང་འདྲེན་བྱས་ན་ཀློག་པ་པོ་རྣམས་ལ་རོགས་རམ་བྱས་པ་ཡིན།
ཀློག་པ་པོ་རྣམས་ཀྱིས་དཔྱད་རྩོམ་མ་བཀླག་པའི་སྔོན་དང༌། ཀློག་པའི་སྐབས། བཀླགས་རྗེས་བཅས་ལ་ལུང་འདྲེན་བེད་
སྤྱོད་བྱེད་ཀྱི་ཡོད། ཐོག་མར་ཉམས་མྱོང་ལྡན་པའི་ཀློག་པ་པོ་རྣམས་ཀྱིས་དཔྱད་རྩོམ་ལ་གཟིགས་ཞིབ་མ་བྱས་གོང་དུ།
ལུང་འདྲེན་གྱི་ཐོ་གཞུང་ལ་མིག་བཤར་བརྒྱབ་ནས་ཁྱེད་ཀྱིས་(རྩོམ་པ་པོ།) སུ་ཞིག་གི་རྩོམ་ཡིག་ཀློག་ཡོད་པ་དང་སུའི་
རྩོམ་ཡིག་ཀློག་མེད་པར་རྟོག་ཞིབ་བྱེད་པ་ཡིན། ཁོང་ཚོས་དཔྱད་རྩོམ་ཀློག་པའི་སྐབས་སུ་ལུང་འདྲེན་ཁག་བཀོལ་ནས་
དཔྱད་རྩོམ་གྱི་བདེན་དཔང་རྣམས་ཡིད་རྟོན་རང་བཞིན་ཅན་དང༌། དེང་སྐབས་འགྲོ་རྒྱུག་རང་བཞིན་ཅན། ཆ་ཚང་ངམ་ཕུན་
སུམ་ཚོགས་པའི་རང་བཞིན་ཅན་ཡིན་མིན་ཐག་གཅོད་བྱེད་ཀྱི་ཡོད། དུས་ཚོད་ཡོལ་ཟིན་པའི་ལུང་འདྲེན་ཅན་དང་དྲ་རྒྱའི་
ཐོག་ནས་རྙེད་པའི་དེང་དུས་ཀྱི་ལུང་འདྲེན་ཅན་གྱི་དཔྱད་རྩོམ་མཐོང་སྐབས། ཀློག་པ་པོ་རྣམས་ལ་ཐེ་ཚོམ་གྱི་རྣམ་འགྱུར་
འཛིན་དགོས་པའི་དྲན་སྐུལ་གཏོང་གི་ཡོད། འོན་ཀྱང་རྒྱུ་ཆ་ལ་རྒྱ་ཆེན་པོ་དང་གཏིང་ཟབ་པོའི་སྒོ་ནས་ཞུགས་པའི་ལུང་
འདྲེན་ཅན་གྱི་དཔྱད་རྩོམ་གྱིས་ཀློག་པ་པོ་རྣམས་ལ་བློ་སེམས་བདེ་རུ་འཇུག་གི་ཡོད། མཇུག་མཐར་ཁྱེད་ཀྱིས་དཔེ་ཐོའི་
རེའུ་མིག་ལ་རྗེས་འདེད་པའི་རྒྱུ་ཆ་ལ་བརྟེན་ནས་འགོ་བཙུགས་པ་ལྟར། ཀློག་པ་པོ་རྣམས་ཀྱིས་ཀྱང་དཔེ་ཐོའི་རེའུ་མིག་ལ་
བརྟེན་ནས་འགོ་འཛུགས་པ་རེད།
༡༤་༤་༣ ལུང་འདྲེན་བྱས་ན་རྒྱུ་ཆ་ལ་ཆེ་བསྟོད་བྱས་པ་ཡིན།
མཇུག་མཐར། ལུང་དྲངས་ན་རྒྱུ་ཆ་ལ་ཆེ་བསྟོད་བྱས་པ་ཡིན། ཤེས་ཡོན་ཞིབ་འཇུག་པས “ཨོ་ཧ་ཡོ་སློབ་གསོ་༡༨༢༥
ནས་༡༨༥༠” ལྟ་བུའི་བརྗོད་གཞིའི་ཐོག་དཔྱད་རྩོམ་སྤེལ་ནས་ཕྱུག་པོར་གྱུར་པ་མི་སྣ་རེ་ཟུང་རེད། ཁོང་ཚོའི་ཐོབ་པའི་བྱ་
དགའ་ནི་དངུལ་སྒོར་མ་རེད། ཁོང་ཚོས་ཕྱག་ལས་ཡག་པོ་གནང་ནས་ཐོབ་པའི་སྙན་གྲགས་དང་། ལས་གྲོགས་རྣམས་
ཀྱིས་དེར་བརྩི་འཇོག་བྱས་ཏེ་ལུང་དྲངས་པ། ཐ་ན་དེ་ལ་ལྟ་ཚུལ་མི་མཐུན་པ་བརྗོད་པ་ལས་ཐོབ་པའི་སྤྲོ་སྣང་བཅས་རེད།
ལུང་འདྲེན་སའི་རྒྱུ་ཆའི་བདག་པོ་ཡིས་ལུང་འདྲེན་བྱས་པ་གཏན་ནས་མི་ཤེས་པ་ཡོང་སྲིད་འོན་ཀྱང་དེ་གནད་འགག་མ་
རེད། དེ་ལུང་འདྲེན་བྱེད་པའི་སྐབས་སུ་རང་ཉིད་ནས་ཤེས་ཡོན་གྱི་བུ་ལོན་ཡོད་པ་ཁས་བླངས་ནས་ཁོང་ཚོར་ཆེ་བསྟོད་
བྱས་པ་ཡིན། མདོ་དོན་རྒྱུ་ཆ་གང་ལེགས་དང་ནོར་འཁྲུལ་མེད་པའི་སྒོ་ནས་ལུང་འདྲེན་བྱེད་དུས། དཔྱད་རྩོམ་ལ་
མཁས་པའི་ངང་ཚུལ་དང་སྤྱི་ཚོགས་ཀྱི་རིན་ཐང་སྤྲད་པའི་སྒོ་ནས་ཐུན་མོང་གི་ཚོགས་སྡེ་ཞིག་ཡིན་པའི་ཚོར་སྣང་རྒྱུན་
འཛིན་དང་ཇེ་ཕྱུག་ཏུ་བཏང་བ་རེད།
༡༤་༥ རྒྱུན་སྤྱོད་ལུང་འདྲེན་རིགས་བཞི།
གལ་སྲིད་ང་ཚོས་གཅིག་མཚུངས་ཀྱི་རྣམ་པའི་སྒོ་ནས་རྒྱུ་ཆ་ལུང་འདྲེན་བྱས་ཆོག་པ་ཡིན་ན་དེ་ལས་སླ་བོ་ཞིག་ཡིན་མོད།
ང་ཚོས་དེ་ལྟར་སྒྲུབ་ཀྱི་མེད། ཤེས་ཡོན་ཞིབ་འཇུག་པར་མཚོན་ན་གཞི་རྩའི་རྣམ་པར་རིགས་གཉིས་ཡོད་པ་དང་། རེ་རེར་
ཡང་རྒྱུན་སྤྱོད་ཀྱི་རིགས་གཉིས་ཡོད། བྱེད་སྟངས་དེ་དག་ལ་ཁྱད་པར་མང་པོ་ཞིག་ཡོད་པ་ནི་བརྙས་བརྐོ་བའམ་འབྲེལ་བ་
མེད་པ་ལྟ་བུར་མཐོང་ན་ཡང༌། དེ་དག་ཀློག་པ་པོ་རྣམས་ལ་མཚོན་ན་ཧ་ཅང་གལ་ཆེན་པོ་རེད། ངེས་པར་དུ་བྱེད་སྟངས་
གང་ཞིག་སྤྱོད་འོས་པ་གསལ་པོ་ཤེས་དགོས་པར་མ་ཟད། བྱེད་སྟངས་ཡང་དག་པ་ཞིག་ཡོང་བའི་སློབ་སྟོན་ཞུ་དགོས། (དྲ་
ཐོག་ནས་བློས་འགེལ་ཆོག་པའི་ལམ་སྟོན་རྙེད་ཐུབ།)
དེང་སྐབས་ཀྱི་ཞིབ་འཇུག་པ་མང་པོ་ཞིག་གིས་ལུང་འདྲེན་གྱི་མཉེན་ཆས་བེད་སྤྱོད་གཏོང་གི་ཡོད། མཉེན་ཆས་
འདིའི་རིགས་ཀྱིས་རང་ཉིད་ཀྱིས་བདམས་པའི་ལུང་འདྲེན་བྱེད་སྟངས་རང་འགུལ་གྱིས་མཁོ་སྤྲོད་བྱེད་པ་ཡིན། དགེ་རྒན་
ཁ་ཤས་ཀྱིས་འདི་ལྟར་བྱེད་དགོས་པའི་སྐུལ་མ་གཏོང་གི་ཡོད། ཡང་ཁ་ཤས་ཀྱིས་སློབ་མ་རྣམས་ཀྱིས་རང་ངོས་ནས་ཞིབ་
ཕྲ་སྦྱངས་དགོས་པ་ལས་དེ་ལྟ་བུའི་རོགས་སྐྱོར་གྱི་རིགས་ལ་བརྟེན་མི་རུང་བར་འདོད། གལ་སྲིད་རང་ཉིད་ཀྱིས་དེའི་སྐོར་
ལ་དགེ་རྒན་གྱི་དགོངས་ཚུལ་གང་ཡིན་མི་ཤེས་ཚེ་བཀའ་འདྲི་ཞུ་དགོས།
༡༤་༥་༡གཞི་རྩའི་ལུང་འདྲེན་ཚུལ་གཉིས། རྩོམ་པ་པོ་དང་དེབ་མིང་། རྩོམ་པ་པོ་དང་ལོ་དུས། ལོ་དུས།
ལུང་འདྲེན་བྱེད་པའི་འགྲོ་ལུགས་ཚང་མའི་ནང་རྩོམ་པ་པོ་དང༌། རྩོམ་སྒྲིག་པ། ཡང་ན་རྒྱུ་ཆ་ལ་འགན་འཁུར་མཁན་སུ་
ཡིན་ན་དེའི་མིང་དངོས་སུ་སྨྲོས་ནས་འགོ་འཛུགས་པ་ཡིན། ང་ཚོས་རྩོམ་པ་པོ་སུ་ཞིག་གི་རྗེས་སུ་འབྲང་བ་བརྟེན་ནས་
བྱེད་སྟངས་ཀྱི་ཁྱད་ཆོས་འབྱེད་པ་ཡིན།
གལ་ཏེ་དེབ་མིང་རྩོམ་པ་པོའི་རྗེས་སུ་འཁོད་པ་ཡིན་ན་ལུང་འདྲེན་ཚུལ་འདི་ལ་རྩོམ་པ་པོ་དང་དེབ་མིངཟེར་བ་ནི་དཔེར་ན།
ཨེན་སུ་ལེས་ཇི། ཨོ་ཧ་ཡོའི་གཏམ་རྒྱུད། སྔ་མོའི་དུས་སྐབས། སྦོ་སི་ཌོན། ཧོབ་སོན་དཔེ་སྐྲུན་ཁང༌། ༡༩༨༨
འདི་ལྟ་བུའི་ལུང་འདྲེན་ཚུལ་ནི་མི་ཆོས་རིག་པའི་ནང་རྒྱུན་མཐོང་ཡིན།
གལ་སྲིད་ལོ་དུས་རྩོམ་པ་པོའི་རྗེས་སུ་འཁོད་པ་ཡིན་ན་དེ་ལ་རྩོམ་པ་པོ་དང་ལོ་དུས་སུ་འབོད་པ། དཔེར་ན།
ཨེན་སུ་ལེས་ཇི། ༡༩༨༨ ཨོ་ཧ་ཡོའི་གཏམ་རྒྱུད། སྔ་མོའི་དུས་སྐབས། སྦོ་སི་ཌོན། ཧོབ་སོན་དཔེ་སྐྲུན་ཁང་།
འདི་ལྟ་བུའི་ལུང་འདྲེན་ཚུལ་ནི་རང་བྱུང་ཚན་རིག་དང་སྤྱི་ཚོགས་ཚན་རིག་མང་ཆེ་བའི་ནང་སྤྱོད་ཀྱི་ཡོད། རྒྱུ་མཚན་ནི་
འགྱུར་འགྲོས་ཧ་ཅང་མྱུར་བའི་ཁྱབ་ཁོངས་ཁྲོད་ཀློག་པ་པོ་རྣམས་ཀྱིས་རྒྱུ་ཆ་དེ་རྣམས་རྙིང་པ་ག་ཚོད་ཅིག་ཡིན་མིན་ཤེས་
འདོད་ཡོད་པས་ཡིན།
ལུང་འདྲེན་གྱི་འགོ་འཛུགས་དུས་སུ་སླེབས་སྐབས་ཁོ་ཚོས་ལས་སླ་བོའི་སྒོ་ནས་ལོ་དུས་ལམ་སེང་མཐོང་ཐུབ།
༡༤་༥་༢རྩོམ་པ་པོ་དང་དེབ་མིང་གི་ལུང་འདྲེན་ཚུལ་གཉིས།
རྩོམ་པ་པོ་དང་དེབ་མིང་གི་ལུང་འདྲེན་ཚུལ་མ་འདྲ་གཉིས་ཡོད་ལ་དེ་གཉིས་ཀ་ཡོངས་གྲགས་ཀྱི་ལུང་འདྲེན་ཚུལ་ལག་དེབ་
གཞིར་བཞག་ཡོད།
ཆི་ཁའ་རྒོའི་རྩོམ་པ་པོ་དང་དེབ་མིང་གི་ལུང་འདྲེན་ཚུལ་ནི། ཆི་ཁའ་རྒོའི་ལུང་འདྲེན་ཚུལ་ལག་དེབ། འདོན་ཐེངས་བཅུ་
དྲུག་པ། (ཆི་ཁའ་རྒོ། ཆི་ཁའ་རྒོ་གཙུག་ལག་སློབ་གྲྭའི་དཔེ་སྐྲུན་ཁང་། ༢༠༡༠) མཚམས་རེར་དེ་ལ་ཁྲོའུ་ར་སྦེ་འེན་
(ལུགས་སྲོལ་) འབོད་ལ། རྒྱ་ཁྱབ་ངང་བཀོལ་སྤྱོད་གནང་བཞིན་པའི་ལག་དེབ་བསྡུས་པ་ཞིག་ཡིན་པ་སྟེ། ཁེ་ཁྲི་ཨེལ་
ཁྲོའུ་ར་སྦེ་འེན། ཞིབ་འཇུག་གི་དཔྱད་རྩོམ་དང་། ཆེད་རྩོམ། (བསླབ་པ་མཐར་སོན་གྱི་རྩོམ་ཡིག །) མཐའ་དཔྱོད་
(རིགས་གཅིག་རྐང་འཛིན་གྱི་རྩོམ་བྲིས་སམ་བཤད་པ།) རྩོམ་པ་པོའི་ལག་དེབ། འདོན་ཐེངས་བརྒྱད་པ། (ཆི་ཁའ་རྒོ།
ཆི་ཁའ་རྒོ་གཙུག་ལག་སློབ་གྲྭའི་དཔེ་སྐྲུན་ཁང་། ༢༠༡༣) ལུང་འདྲེན་ཚུལ་འདི་བེད་སྤྱོད་གཏོང་དུས་རྒྱུ་ཆ་རྣམས་དཔེ་
ཐོའི་ནང་བཀོད་ཆོག་པ་དང༌། དེ་དག་རྩོམ་ཡིག་ནང་ལུང་འདྲེན་བྱེད་སྐབས་ཞབས་མཆན་དང་མཇུག་མཆན་རྒྱབ་ཆོག །
• MLA བཀོད་ཚུལ། དེང་རབས་སྐད་ཡིག་མཐུན་ཚོགས་ཀྱི་ལུང་འདྲེན་ཚུལ། ཞིབ་འཇུག་དཔྱད་རྩོམ་གྱི་རྩོམ་པ་པོ་
རྣམས་ཀྱི་ལག་དེབ། འདོན་ཐེངས་བརྒྱད་པ། (ནེའུ་ཡོག །དེང་རབས་སྐད་ཡིག་མཐུན་ཚོགས། ༢༠༡༦) ལུང་འདྲེན་
ཚུལ་འདི་རྩོམ་རིག་དང་རྩོམ་བྲིས་ཀྱི་སློབ་ཁྲིད་སྐབས་སྦྱངས་ཡོད་ངེས། ལུང་འདྲེན་ཚུལ་འདིའི་ནང་རྩོམ་ཡིག་ནང་
ལུང་འདྲེན་གྱི་ཐོ་དང་རྒྱུ་ཆ་རྣམས་གུག་རྟགས་ནང་འགོད་པ་ཡིན།
ལུང་འདྲེན་ཚུལ་འདི་དག་ལ་ཞིབ་ཆའི་ཁྱད་པར་ཅུང་ཟད་མི་འདྲ་བ་ཡིན། འོན་ཀྱང་ཞིབ་ཆ་འདི་དག་གལ་ཆེན་པོ་ཡིན། དེ་
ནས་ལུང་འདྲེན་ཚུལ་གང་ཞིག་འོས་འཚམ་ཡིན་མིན་སློབ་སྟོན་ཞུ་དགོས།
༡༤་༥་༣ རྩོམ་པ་པོ་དང་ལོ་དུས་ཀྱི་ལུང་འདྲེན་ཚུལ་གཉིས།
རྩོམ་པ་པོ་དང་ལོ་དུས་ཀྱི་ལུང་འདྲེན་ཚུལ་གཉིས་ཡོད་པ་དང་། དེ་གཉིས་ཀ་ཡོངས་གྲགས་ཀྱི་ལུང་འདྲེན་ཚུལ་ལག་དེབ་
གཞི་ལ་བཞག་ཡོད།
ཆི་ཁའ་རྒོའི་(CHICAGO) རྩོམ་པ་པོ་དང་ལོ་དུས་ཀྱི་ལུང་འདྲེན་ཚུལ། འདི་ཡང་ཆི་ཁའ་རྒོའི་ལུང་འདྲེན་ཚུལ་ལག་དེབ་
ནང་འགྲེལ་བཤད་གནང་ཡོད་ལ། མཚམས་རེར་ལུང་འདྲེན་ཚུལ་འདི་ལ་ཁྲོའུ་ར་སྦེ་འེན་(TURABIAN) ལུང་འདྲེན་ཚུལ་
དུའང་འབོད། དེ་བེད་སྤྱོད་གཏོང་སྐབས་རང་ཉིད་ཀྱི་རྒྱུ་ཆ་རྣམས་དཔེ་ཐོའི་ནང་ཐོ་འགོད་བྱེད་མོད། དཔྱད་རྩོམ་ནང་
ལུང་འདྲེན་བྱེད་དུས་གུག་རྟགས་ནང་འགོད་པ་ཡིན།
APA ལུང་འདྲེན་ཚུལ། ཨ་རིའི་སེམས་ཁམས་རིག་པའི་མཐུན་ཚོགས་ཀྱི་དཔེ་སྐྲུན་ལག་དེབ། འདོན་ཐེངས་དྲུག་པ།
(ཝ་ཞོན་ཊོན་ཌེ་སི། ཨ་རིའི་སེམས་ཁམས་རིག་པའི་མཐུན་ཚོགས།) ལུང་འདྲེན་ཚུལ་འདིས་ཀྱང་ལུང་འདྲེན་གུག་
རྟགས་ནང་འགོད་པ་ཡིན།
རྩོམ་པ་པོ་དང་དེབ་མིང་འགོད་པའི་ལུང་འདྲེན་ཚུལ་དང་མཚུངས་པར། ལུང་འདྲེན་ཚུལ་འདི་དག་ལ་ཡང་ཞིབ་ཆའི་ཁྱད་
པར་མི་འདྲ་བ་ཡོད་ལ་བསྐྱར་དུ་བརྗོད་དགོས་པ་ཞིག་ལ་ཞིབ་ཆ་འདི་དག་གལ་ཆེན་པོ་ཡིན། བེད་སྤྱོད་བྱེད་རྒྱུའི་ལུང་
འདྲེན་ཚུལ་ཀྱི་གཏན་འབེབས་ལ་བརྩི་སྲུང་བྱ་དགོས། ཆེས་མཇུག་མཐའི་ཤད་འཇོག་སྟངས་དང༌། སྟོང་ཆ། ཡིག་ཆེན་
སོགས་ངེས་པར་དུ་འཇོག་དགོས།
༡༤༌༦ ལྷོད་གཡེང་ཤོར་ནས་རྐུ་བཤུས་སུ་འགྲོ་བར་དོགས་ཟོན་བྱེད་དགོས།
ཟིན་བྲིས་འགོད་སྐབས་ཞིབ་འཇུག་མི་སྣ་ཚོས་བྱེད་མི་རུང་བའི་ནོར་འཁྲུལ་ཆེ་ཤོས་ནི། རྩོམ་པ་པོ་གཞན་ཞིག་གི་རྩོམ་
ཡིག་དེ་རང་ཉིད་ཀྱི་ཡིན་ཁུལ་གྱིས་ཀློག་པ་པོ་ཚོར་བརྒྱུད་སྤྲོད་བྱེད་པ་དེ་ཡིན། དེ་ལྟར་བྱས་པ་ཡིན་ན་ཁྱེད་ལ་རྩོམ་ཡིག་
རྐུ་བཤུས་བྱས་པའི་སྐྱོན་བརྗོད་ཕོག་ཉེན་ཡོད་པ་དང༌། སྐྱོན་བརྗོད་དེ་བདེན་པ་ཡིན་པའི་ཁུངས་སྐྱེལ་བྱུང་ཚེ་དེ་ནི་ཆེད་
ལས་རྩོམ་པ་པོ་ཞིག་མཚོན་ན་རང་ཉིད་ཀྱི་མཚན་སྙན་ལ་བཅོས་ཐུབ་མེད་པའི་གནོན་སྐྱོན་ཕོག་པ་ཡིན། སློབ་མ་རྩོམ་པ་པོ་
ཞིག་གི་ངོས་ནས་བཤད་ན་སྐར་གྲངས་མི་ལོན་པ་དང༌། ཐ་ན་སློབ་གྲྭ་ནས་ཕྱིར་འབུད་གཏོང་སྲིད། སློབ་མ་ཚོས་དྲ་རྒྱ་
བརྒྱུད་ནས་ཉོས་པའི་རྩོམ་ཡིག་ཐོག་རང་ཉིད་ཀྱི་མིང་འགོད་པ་དང་། ཆེད་ལས་གཅིག་པའི་ལྷན་ཚོགས་སམ་ཡང་ན་བུད་
མེད་ལྷན་ཚོགས་ལྟ་བུའི་ཡིག་ཚགས་ནས་འདྲ་བཤུས་བྱས་པ་ཡིན་ན་ཁྱེད་ཀྱིས་མགོ་སྐོར་གཏོང་གི་ཡོད་པ་ཤེས་ཀྱི་ཡོད།
སློབ་མ་མང་ཆེ་པས་རྒྱུ་ཆ་ནས་ཐད་ཀར་དུམ་བུ་རིང་པོ་ཞིག་འདྲ་བཤུས་བྱས་པ་ཡིན་ན་མགོ་སྐོར་གཏོང་གི་ཡོད་པ་ཤེས་
ཀྱི་ཡོད། དེ་ལྟ་བུའི་གནད་དོན་ལ་འཕྲད་སྐབས་དེ་འདྲ་མ་བྱེད་རོགས་ཟེར་བ་ལས་གཞན་གང་ཡང་ཞུ་རྒྱུ་མེད།
འོན་ཀྱང་ཉམས་མྱོང་མི་ལྡན་པའི་རྩོམ་པ་པོ་མང་པོ་ཞིག་གིས་གཟབ་གཟབ་མ་བྱས་པའམ་གནས་ཚུལ་ཡག་པོ་
མ་ཤེས་པའི་དབང་གིས་རྐུ་བཤུས་བྱས་པའི་སྐྱོན་བརྗོད་ཡོང་གི་ཡོད་པ་ཤེས་ཀྱི་མེད། གཤམ་གྱི་དོན་ཚན་གང་རུང་ལྟར་
སྒྲུབ་པ་ཡིན་ན་ཉེན་ཁ་དེ་སླེབས་ཀྱི་ཡོད།
རྒྱུ་ཆ་ཞིག་གི་ལུང་ཚིག་བེད་སྤྱོད་བཏང་ནས་དེ་ལ་ཚིག་འགྲེལ་རྒྱག་པ་དང་ཕྱོགས་བསྡོམས་བྱས་ཀྱང་དེ་དངོས་སུ་ལུང་འདྲེན་མ་བྱས་པ།
རྒྱུ་ཆ་ཞིག་གི་ལྟ་ཚུལ་དང་ཐབས་ཤེས་བེད་སྤྱད་ཀྱང་དེ་དངོས་སུ་ལུང་འདྲེན་མ་བྱས་པ།
རྒྱུ་ཆ་ཞིག་གི་ལུང་ཚིག་ཇི་མ་ཇི་བཞིན་དྲངས་ནས་དེ་དངོས་སུ་ལུང་འདྲེན་བྱས་ཀྱང༌། ལུང་ཚིག་རྣམས་ལུང་འདྲེན་གྱི་
རྟགས་མ་བཀོད་པའམ་ལུང་ཚིག་ལ་བར་མཚམས་མ་བཞག་པ།
རྒྱུ་ཆ་ཞིག་་ལ་ཚིག་འགྲེལ་རྒྱག་པ་ནས་དེ་དངོས་སུ་ལུང་འདྲེན་བྱས་ན་ཡང་། ཚིག་འགྲེལ་སྐབས་ཁྱེད་ཀྱིས་བཀོལ་སྤྱོད་
བྱས་པའི་ཐ་སྙད་རྣམས་རྒྱུ་ཆ་དང་གཅིག་མཚུངས་ཡིན་པ་ཚང་མས་གསལ་བོར་ངོས་འཛིན་ཐུབ་པ། ཡང་ན་རྒྱུ་ཆའི་ཐ་
སྙད་ཇི་མ་ཇི་བཞིན་པ་བཀོད་པ་བཅས་སོ།།
༡༤་༦་༡རྒྱུ་ཆའི་ལུང་ཚིག་དང༌། ཚིག་འགྲེལ། སྙིང་བསྡུས་ཚང་མ་ལུང་འདྲེན་བྱ་རྒྱུ།
ཁྱེད་ཀྱིས་རྒྱུ་ཆའི་རྗོད་ཚིག་བེད་སྤྱོད་གཏོང་ཐེངས་རེར་དང༌། ཐ་ན་ཚིག་འགྲེལ་དང་སྙིང་བསྡུས་བྱེད་དུས་ཀྱང་དེའི་ལུང་
ཁུངས་ངེས་པར་དུ་འདྲེན་དགོས་པ་ཡིན། གལ་སྲིད་ཤོག་ངོས་གཞན་གྱི་ལུང་ཚིག་དང་། ཚིག་འགྲེལ། སྙིང་བསྡུས་རྣམས་
འབྱུང་ཁུངས་མ་འདྲ་བ་ཡིན་ན་ལུང་འདྲེན་དེ་དག་རེ་རེ་བཞིན་འགོད་དགོས། གལ་སྲིད་ཚིག་འགྲེལ་དང་སྙིང་བསྡུས་ཀྱི་
དུམ་བུ་ཁ་ཤས་འབྲི་དགོས་བྱུང་བ་ཡིན་ན་དེའི་མཇུག་ཏུ་ལུང་འདྲེན་བྱས་ཆོག །(ས་བཅད་འདིའི་མཇུག་གི་མྱུར་ཐབས་
ནང་དུ་དཔྱད་རྩོམ་ནང་ལུང་འདྲེན་བྱེད་ཚུལ་གྱི་ལམ་སྟོན་ཡོད་པ་དེ་ལ་གཟིགས་རོགས།)
ཆེས་རྒྱུན་མཐོང་གི་གནད་དོན་ཞིག་ནི་སློབ་མ་ཚོས་རྒྱུ་ཆ་ཞིག་ལུང་འདྲེན་བྱེད་དགོས་པ་དེ་མ་ཤེས་པའི་དཀའ་
ངལ་དེ་མ་རེད། འོན་ཀྱང་ཁོ་ཚོས་རྗོད་ཚིག་གང་ཞིག་རང་ཉིད་ཀྱི་ཡིན་པ་དང་རྗོད་ཚིག་གང་ཞིག་ལུང་ཚིག་ནས་གཡར་
བའི་དབྱེ་བ་འབྱེད་མ་ཐུབ་པར་ལམ་ཁ་བརླག་པ་དེ་ཡིན། དེ་ནི་ས་བཅད་དྲུག་པའི་ནང་ཟིན་བྲིས་འགོད་པའི་སྐབས་རྒྱུ་ཆའི་
ལུང་ཚིག་དང་། ཚིག་འགྲེལ། སྙིང་བསྡུས་བཅས་དང་། རང་ཉིད་ཀྱི་དཔྱད་ཞིབ་གཉིས་ཁྱད་པར་འབྱེད་དགོས་པའི་སྐོར་
གསལ་པོར་བསྟན་དགོས་པའི་རྒྱུ་མཚན་ཡང་དེ་ཡིན། དེ་བས་ནམ་རྒྱུན་ལུང་འདྲེན་གྱི་རྗོད་ཚིག་ཅིག་སྣོན་པའི་སྐབས་སུ།
གང་མགྱོགས་སྒོ་ནས་ལུང་འདྲེན་བྱས་ཡོད་པའི་རྟགས་འགོད་དགོས། གང་ཡིན་ཟེར་ན་རྗེས་སུ་དེ་རྣམས་དྲན་པ་བརྗེད་
སྲིད། ལྷག་པར་དུ་ཟིན་བྲིས་འགོད་སྐབས་རྒྱུ་ཆ་ཡི་ཚིག་འགྲེལ་དང༌། སྙིང་བསྡུས་ལུང་འདྲེན་གྱི་རྟགས་འགོད་རྒྱུར་གཟབ་
ནན་བྱེད་དགོས། དེ་ལྟར་མ་བྱས་པ་ཡིན་ན་རྗེས་མར་རྗོད་ཚིག་དེ་དག་རྒྱུ་ཆ་ཞིག་ནས་བྱུང་བ་ཡང་བརྗེད་སྲིད་པས་སོ༎
༡༤་༦་༢ ལུང་འདྲེན་ཚང་མ་དང༌། ཐ་ན་ལུང་ཁུངས་གང་ཡིན་སྟོན་པའི་སྐབས་སུ་ཡང་བརྡ་རྟགས་གསལ་པོར་འཁོད་དགོས།
ལུང་ཁུངས་ཤིག་འདྲེན་པའི་སྐབས་སུ་ཚིག་དུམ་ཁ་ཤས་ལས་མེད་ན་ཡང་ཀློག་པ་པོ་རྣམས་ཀྱིས་རྗོད་ཚིག་གང་ཞིག་ཁྱེད་
ཀྱི་མིན་པ་དེ་ངེས་པར་དུ་ཤེས་དགོས་ཀྱི་ཡོད། ཚིག་དུམ་ཁ་ཤས་ལས་ལུང་འདྲེན་མ་བྱས་པའི་སྐབས་སུ་དེ་ནི་རྙོག་འཛིང་
ཅན་དུ་འགྱུར་རྒྱུ་ཡིན་པ་གཤམ་གསལ་ལྟར།
“འཕྲུལ་ལས་རིག་པ་ལ་བརྟེན་ནས་འཕྲུལ་ལས་རིག་པ་དེ་བས་མང་པོ་ཞིག་ཐོན་གྱི་ཡོད་པར་བརྟེན། གསར་
བཏོད་ཁྱབ་བརྡལ་དུ་གཏོང་བའི་གལ་ཆེའི་རང་བཞིན་ནི་ཐོག་མར་གསར་གཏོད་བྱེད་པའི་གལ་ཆེའི་རང་བཞིན་ལས་ཀྱང་
གནད་འགག་ཆེ་རུ་འགྲོ་སྲིད། འཕྲུལ་ལས་རིག་པ་ཡི་ལོ་རྒྱུས་ཁྲོད་ཀྱི་ལག་རྗེས་ཆེ་ཤོས་སྟེ་རང་འགུལ་སྒོ་ནས་ལས་་སྣོན་
བྱེད་པ་དེ་ཡིན་ཞིང་། དེ་ནི་དུས་ཚོད་ཀྱི་འཕོ་འགྱུར་དང་བསྟུན་ནས་ཇེ་མགྱོགས་འགྲོ་རྒྱུ་ཡིན་སྟེ། རྒྱུ་མཚན་ནི་བརྒྱུད་རིམ་
དེས་རང་ཉིད་ལ་འཕར་འགྱུར་གྱི་ལས་སྣོན་བྱེད་པ་ཡིན།” (ཌེ་མོན་ཌི་༡༩༩༨ ཤོག་ངོས་༣༠༡)
གལ་སྲིད་ཁྱེད་ཀྱིས་སྐུ་ཞབས་འཇར་སྒྲི་ཌེ་མོན་ཌའི་དགོངས་ཚུལ་སྐོར་རྩོམ་འབྲི་བྱེད་ཀྱི་ཡོད་ན་ཕལ་ཆེར་ཁོང་གི་རྗོད་
ཚིག་ཁ་ཤས་བེད་སྤྱོད་མི་གཏོང་ཀ་མེད་ཡིན། དཔེར་ན་གསར་གཏོད་ཀྱི་གལ་ཆེའི་རང་བཞིན་ལྟ་བུ་རེད། འོན་ཀྱང་ཚིག་
དུམ་དེ་ལ་འདྲེན་རྟགས་མི་འགོད་པ་ཡིན། དེ་ལྟར་བྱས་ན་ཐོག་མའི་འབྱུང་ཁུངས་ཀྱི་དགོངས་ཚུལ་སྟོན་མི་ཐུབ་པ་དཔེར་ན།
འཕྲུལ་ལས་རིག་པའི་ནུས་ཤུགས་ནི་མིའི་གསར་གཏོད་ལས་བརྒལ་གྱི་ཡོད་པ་རེད། གང་ཡིན་ཟེར་ན་“འཕྲུལ་ལས་རིག་
པ་ལ་བརྟེན་ནས་འཕྲུལ་ལས་རིག་པ་དེ་ལས་མང་བ་ཐོན་གྱི་ཡོད།” དེ་ལྟར་ཡིན་པ་སྐུ་ཞབས་ཌེ་མིན་ཌས་འདི་ལྟར་
གསུངས་ཡོད་“རང་འགུལ་ཀྱིས་ལས་སྣོན་བྱེད་པའི་བརྒྱུད་རིམ་་་(ཤོག་ངོས་༣༠༡) ལྟ་བུ་རེད།
ལུང་ཚིག་འདི་ཐེངས་གཅིག་ལུང་འདྲེན་བྱས་ཚར་རྗེས། ཁྱེད་ཀྱིས་ལུང་ཚིག་འདི་ལ་འདྲེན་རྟགས་འཁོད་ནས་ལུང་འདྲེན་
བྱེད་མ་དགོས་པར་བཀོལ་ཆོག་པ་དཔེར་ན།
གསར་གཏོད་གཅིག་གིས་གསར་གཏོད་གཞན་ཞིག་སྤེལ་བ་དང་གསར་གཏོད་གཞན་ཞིག་གིས་སླར་ཡང་གསར་གཏོད་
གཞན་ཞིག་སྤེལ་ཐུབ།
གསལ་པོ་མེད་པའི་གནས་སྟངས་ཤིག་ནི་རྗོད་ཚིག་རྣམས་མི་ཁ་ཤས་ལ་གནད་ལ་ཁེལ་བ་དང་མི་ཁ་ཤས་གནད་ལ་མ་
ཁེལ་ལྟར་སྣང་བ་དེ་ཡིན། སྤྱིར་བཏང་གི་ཚིག་འགྲེལ་རྣམས་ལ་འདྲེན་རྟགས་མང་པོ་འཁོད་པ་ཡིན་ན་ཀློག་པ་པོ་རྣམས་
ཀྱིས་ཁྱེད་ནི་བྱིས་བློ་ཅན་ཞིག་རེད་བསམ་སྲིད། འོན་ཀྱང་(འདྲེན་རྟགས།) དེ་དག་བཀོལ་སྤྱོད་མ་བྱས་པ་ཡིན་ན་ཀློག་པ་
པོ་རྣམས་ནས་ཁྱེད་ཀྱིས་རྐུ་བཤུས་བྱས་པར་དོགས་པ་སྐྱེ་སྲིད། སྤྱིར་བཏང་གི་སྣང་ཚུལ་ལ་བྱིས་བློ་ཅན་ནི་གཡོ་སྒྱུ་ཅན་
ལས་ལེགས་པར་མཐོང་བ་དང་། ལྷག་པར་དུ་ཁྱེད་རང་ཁྱབ་ཁོངས་དེའི་ནང་གསར་ཞུགས་ཞིབ་འཇུག་པ་ཞིག་ཡིན་ན་ཐེ་
ཚོམ་མེད་པའི་སྒོ་ནས་ལུང་འདྲེན་གྱི་རྟགས་འགོད་རོགས། (འོན་ཀྱང་ཁྱེད་རང་ཁྱབ་ཁོངས་ཀྱི་ཚད་ལྡན་འགྲོ་སྟངས་ཀྱི་
རྗེས་སུ་ངེས་པར་དུ་འབྲང་དགོས། ཁྲིམས་རྩོད་པ་ལྟ་བུར་མཚོན་ན་ཁོ་ཚོས་ནམ་རྒྱུན་ཁྲིམས་ཡིག་དང་། ཡང་ན་ཁྲིམས་
འཛིན་བསམ་འཆར་གསུང་པ་རྣམས་ཇི་མ་ཇི་བཞིན་ཡིག་ཐོག་ཏུ་འགོད་པ་ལས་འདྲེན་རྟགས་འགོད་པའི་ལུགས་སྲོལ་
མེད་པ་ལྟ་བུ་རེད།
༡༤་༦་༣ ཚིག་འགྲེལ་ཧ་ཅང་འདྲ་མཚུངས་ཅན་རྒྱག་མི་རུང་།
བསམ་ཚུལ་ཞིག་རྒྱུ་ཆ་ལས་ལྷག་པར་རང་ཉིད་ཀྱི་རྗོད་ཚིག་ནང་གསལ་པོ་དང་གནད་ལ་ཁེལ་བའི་སྒོ་ནས་འགྲེལ་བཤད་
རྒྱབ་པའི་སྐབས་སུ་ཚིག་འགྲེལ་ནི་འོས་འཚམ་གྱི་སྒོ་ནས་བརྒྱབ་པ་ཡིན། འོན་ཀྱང་རྗོད་ཚིག་རྣམས་རྒྱུ་ཆའི་རྗོད་ཚིག་དང་
འདྲ་མཚུངས་སམ་ཉེ་བོ་ཡོད་པ་མཐོང་བ་ཡིན་ན་ཁོ་ཚོས་སེམས་ནང་ཁྱེད་ཀྱིས་རྐུ་བཤུས་བྱས་པས་ངོས་འཛིན་བྱེད་སྲིད།
དཔེར་ན་འདི་སྐུ་ཞབས་མེལ་ཁེམ་རྒོལ་ཌི་ཝེལ་ལགས་ཀྱི་གྲུབ་འབྲས་ཐོབ་པའི་གཏམ་རྒྱུད་ཅེས་པའི་ནང་གི་སྐད་ཆ་དུམ་
བུ་གཅིག་ཡིན་པ་གཤམ་གསལ།
“གྲུབ་འབྲས་ལེགས་པོ་ལེན་པར་སྐྱེས་སྟོབས་ཀྱི་ཤེས་རབ་ཀྱི་སྒང་ལ་གྲ་སྒྲིག་འཐུས་ཚང་ཡོད་དགོས་པར་འདོད། ལྟ་ཚུལ་
འདིའི་ནང་དོན་ནི་སེམས་ཁམས་རིག་པ་པས་སྐྱེས་སྟོབས་ཀྱི་ཤེས་རབ་དང་ལྡན་པའི་སྐྱེ་བོ་རྣམས་ཀྱི་ལས་རིགས་ལ་ཞིབ་
ཏུ་བརྟགས་པའི་ཚེ། སྐྱེས་སྟོབས་ཀྱི་ཤེས་རབ་ཀྱི་ནུས་པ་ཆུང་ཞིང་གྲ་སྒྲིག་བྱས་པའི་ནུས་བ་ཆེན་པོ་ཡིན་པའི་བསམ་ཚུལ་
བཏོན་ཡོད།” (ཤོག་ངོས་༣༨)
གཤམ་གྱི་ཚིག་འགྲེལ་ནི་རྐུ་བཤུས་དང་ཧ་ཅང་ཐག་ཉེ་བོ་ཡོད་པ་ནི།
“གྲུབ་འབྲས་ལེགས་པོ་ལེན་པར་སྐྱེས་སྟོབས་ཀྱི་ཤེས་རབ་དང་གྲ་སྒྲིག་ཟུང་འབྲེལ་ལ་བརྟེན་ཡོད་པར་སྣང༌། འོན་ཀྱང་
སེམས་ཁམས་རིག་པ་བས་སྐྱེས་སྟོབས་ཀྱི་ཤེས་རབ་ཅན་གྱི་ལས་རིགས་ལ་ཞིབ་ཏུ་བརྟགས་པའི་ཚེ། སྐྱེས་སྟོབས་ཀྱི་
ཤེས་རབ་ཅན་ནི་གྲ་སྒྲིག་ཅན་ལས་ནུས་པ་ཅུང་ཆུང་བ་ཡིན་པའི་གསར་རྟོགས་བྱུང་། ” (རྒོལ་ཌི་ཝེལ། ཤོག་ངོས་༣༨)
ཚིག་འགྲེལ་རྐུ་བཤུས་མིན་པའི་དཔེར་མཚོན་གཤམ་གསལ་ལྟར།
རྒོལ་ཌི་ཝེལ་མཆོག་གིས་གྲུབ་འབྲས་ཆེན་པོ་ལེན་མཁན་ལ་བརྟག་ཞིབ་བྱས་ནས་དེའི་སྙིང་དོན་མདོར་བསྡུས་ནས་བརྗོད་པ་ལྟར་ན།
ང་ཚོས་ནམ་རྒྱུན་སྐྱེས་སྟོབས་ཀྱི་ཤེས་རབ་ཀྱི་ནུས་པ་ལ་ཚད་ལས་བརྒལ་བའི་ཚོད་དཔག་བྱས་པ་དང་། གྲ་སྒྲིག་གི་ནུས་
པར་ཚོད་དཔག་དམའ་བོ་བྱས་ཡོད་པ་རེད། (ཤོག་ངོས་༣༨)
ཚིག་འགྲེལ་འདི་ནི་མ་རྩོམ་ལ་འདྲ་མཚུངས་སམ་ཐག་ཉེ་བོ་མེད་པ་ཞིག་རེད། འདིའི་ནང་ལྷན་སྐྱེས་ཀྱི་ཤེས་རབ་དང་གྲ་
སྒྲིག་གཉིས་ལུང་ཚིག་གི་ནང་འདེམས་མེད་པ་མཐོང་ཐུབ། རྗོད་ཚིག་འདི་དག་ནི་ཆེས་སྤྱིར་བཏང་གི་རྗོད་ཚིག་ཅིག་ཡིན་
པས་རང་ཉིད་ཀྱི་ཚིག་རྗོད་ལྟར་འགོད་རྒྱུ་བདམས་པ་རེད།
རྐུ་བཤུས་ལྟར་སྣང་བ་ལས་གཡོལ་བའི་ཆེད་དུ་དང་པོ་ཚིག་དུམ་བུ་དེ་ཀློག་པ་དང་། དེ་ནས་ཕྱོགས་གཞན་ལ་
བལྟ་བར་བྱ། དེའི་སྐོར་ལ་བསམ་བློ་ཅུང་ཟད་བཏང་། ད་དུང་ཕྱོགས་གཞན་ལ་བལྟ་བར་བྱ། དེ་ནས་རང་ཉིད་ཀྱི་རྗོད་ཚིག་
ནང་ཚིག་འགྲེལ་རྒྱག་དགོས། དེ་ནས་རང་ཉིད་ཀྱི་ཚིག་དུམ་དེའི་ནང་རང་ཉིད་རྒྱུ་ཆའི་ལྟ་ཚུལ་དང་གོ་རིམ་ལ་གཅིག་
མཚུངས་ཡིན་ཀྱང་རྗོད་ཚིག་མ་འདྲ་བའམ་མངོན་བརྗོད་བེད་སྤྱོད་གཏོང་ཐུབ་མིན་བལྟ་དགོས། གལ་སྲིད་དེ་ལྟར་བྱེད་ཐུབ་
ན་ཡང་བསྐྱར་ཚོད་ལྟ་ཞིག་བྱོས༎
༡༤་༦་༤ ནམ་རྒྱུན་ལུང་འདྲེན་བྱེད་པ་ནི་རང་ཉིད་ལ་མི་བདག་པའི་བསམ་ཚུལ་གྱི་ཆེད་ཡིན།
བསམ་ཚུལ་མང་ཆེ་བ་ནི་ལོ་རྒྱུས་ཁྲོད་ཀྱི་རྒྱུ་ཆ་ཞིག་ལ་གཞིར་བཅོལ་བ་ཡིན། ཀློག་པ་པོ་རྣམས་ཀྱིས་འཛམ་གླིང་རིལ་
རིལ་ཡིན་པ་རྒྱུ་ཆ་ཞིག་ནས་ལུང་འདྲེན་བྱེད་རྒྱུར་རེ་བ་མི་བྱེད། འོན་ཀྱང་ཁོ་ཚོས་བསམ་ཚུལ་ཞིག་གི་ཆེད་ཁྱེད་ཀྱིས་རྒྱུ་
ཆ་ཞིག་བེད་སྤྱོད་གཏོང་བའི་རེ་བ་བྱེད། (༡) བསམ་ཚུལ་འདི་དམིགས་བསལ་གྱི་གང་ཟག་ཞིག་ལ་འབྲེལ་བ་ཡོད་པ་དང༌།
(༢) དེ་ནི་ཁྱབ་ཁོངས་གཅིག་པའི་ཐུན་མོང་གི་ཤེས་ཡོན་ཆ་ཤས་ཤིག་མ་ཡིན། དཔེར་ན་སེམས་ཁམས་རིག་པ་བས་
བཤད་རྒྱུར། ང་ཚོའི་ཀླད་ཆེན་གྱི་གནས་མི་འདྲ་བ་ནས་བསམ་གཞིག་དང་ཚོར་བ་མ་འདྲ་བ་ཡོང་གི་ཡོད་ཚུལ་བརྗོད་པ་ལྟ་
བུ་རེད།འོན་ཀྱང་ཀློག་པ་པོ་སུས་ཀྱང་ཁྱེད་ལ་ལྟ་ཚུལ་དེའི་ཆེད་རྒྱུ་ཆ་ལུང་འདྲེན་བྱེད་པའི་རེ་བ་བཅངས་མེད། རྒྱུ་མཚན་
ནི་གནས་ཚུལ་དེ་ཚང་མར་རྒྱུས་ཡོད་ཡིན་པས་བསམ་ཚུལ་དེ་ཁྱེད་རང་གི་རེད་བསམ་མི་སྲིད། ཕྱོགས་གཞན་ཞིག་ནས་
སེམས་ཁམས་རིག་པ་བ་ཁ་ཤས་ཀྱིས་རྒྱུ་མཚན་ལྡན་པའི་ཐག་གཅོད་ཅིག་བྱེད་པར་སེམས་ཚོར་ཤིན་ཏུ་གལ་ཆེན་ཡིན་
པར་འདོད། བསམ་ཚུལ་གང་རུང་ཞིག་ཧ་ཅང་གསར་པ་ཡིན་པ་དང༌། དམིགས་བསལ་གྱི་ཞིབ་འཇུག་མི་སྣ་ཚོར་འབྲེལ་
བ་ཡོད་པ་ཞིག་ན་ཁྱེད་ཀྱིས་དེ་དག་ལུང་འདྲེན་བྱེད་དགོས་པར་འགྱུར།
༡༤་༦་༥ མ་རྟོགས་པ་དང༌། ལོག་པར་རྟོག་པ། ཀུན་སློང་སྐྱོན་མེད་བཅས་ལ་ཁ་གཡོག་བྱས་ན་ལུང་འདྲེན་མ་བྱས་པ་
བྱེད་མི་རུང་།
སློབ་མ་ཁ་ཤས་ཀྱིས་ལྷག་བསམ་ཟོལ་མེད་སྒོ་ནས་དྲ་ཐོག་ཕབ་ལེན་བྱས་པའི་རྒྱུ་ཆ་རྣམས་ལུང་འདྲེན་བྱ་མི་དགོས་སྟེ། རྒྱུ་
མཚན་ནི་དེ་རྣམས་རིན་པ་སྤྲོད་མི་དགོས་ཤིང་ཡོངས་ཁྱབ་རེད་བསམ་གྱི་ཡོད། ཁོ་ཚོ་ནོར་བ་རེད། སློབ་མ་གཞན་གྱིས་
རང་ཉིད་ལ་མགོ་སྐོར་གཏོང་འདོད་མེད་ཅེས་རང་ཉིད་ལ་དག་འབུད་བྱེད་པ་ཡིན། འོན་ཀྱང་ང་ཚོས་རྗོད་ཚིག་ཀློག་པ་ལས་
སེམས་པ་ཀློག་གི་མེད། གནད་དོན་འདི་ལ་བསམ་བློ་ཇི་ལྟར་གཏོང་དགོས་ཞེ་ན། གལ་སྲིད་རྗོད་ཚིག་གཡར་སའི་གང་
ཟག་དེས་ཁྱེད་ཀྱི་རྩོམ་ཡིག་ཀློག་པར་ཆ་བཞག་ན་ཁོ་མོས་ཁྱེད་ཀྱི་རྗོད་ཚིག་དང་བསམ་ཚུལ་རྣམས་ཀློག་མཁན་རང་ཉིད་
ཀྱི་ཡིན་པ་དེ་ངོས་འཛིན་ཐུབ་བམ། དེའི་ནང་དུ་ཚིག་འགྲེལ་དང༌། ཕྱོགས་བསྡོམས། སྤྱིར་བཏང་གི་བསམ་ཚུལ་དང་ཐབས་
ལམ་ཁག་ཀྱང་ཚུད་ཡོད། གལ་སྲིད་ངོས་འཛིན་ཐུབ་ན་ངེས་པར་དུ་རྒྱུ་ཆ་དེ་ལུང་འདྲེན་བྱེད་དགོས་ལ། ཁོ་མོའི་ཚིག་བརྗོད་
ཇི་མ་ཇི་བཞིན་འདྲེན་རྟགས་འགོད་པའམ་ཡིག་ཆེན་ནང་འགོད་དགོས། འདི་ལ་དམིགས་བསལ་མེད་ལ་ཁ་གཡར་ས་ཡང་མེད་དོ།།
གཞུང་དྲང་གི་ནོར་འཁྲུལ་ལ་དགོས་མེད་སེམས་འཚབ་བྱེད་དོན་ཅི།
སློབ་མ་ཁ་ཅིག་གི་སེམས་ནང་ང་ཚོས་བསམ་བཞིན་དུ་མ་བྱས་པའི་ནོར་འཁྲུལ་ཆུང་ཙག་ཡང་དགེ་རྒན་རྣམ་པས་ཅིའི་
ཕྱིར་བཟོད་སྒོམ་གནང་མི་ཐུབ་ཡིན་ནམ་བསམ་གྱི་ཡོད། གནོད་པ་ཅི་ཞིག་ཡོད་དམ་ཟེར་ན།
ཐོག་མར་དེ་ཚོས་ཡིད་རྟོན་རང་བཞིན་ལ་གནོད་སྐྱེལ་གྱི་ཡོད། རྒྱུ་ཆའི་ཁུངས་ངོས་འཛིན་མ་བྱས་པ་ཡིན་ན་ཀློག་
པ་པོ་རྣམས་ཀྱིས་ཁྱེད་རང་དྲང་པོ་ཡིན་མིན་གྱི་ཐེ་ཚོམ་སྐྱེས་པ་དང༌། དེ་ནི་མཐོ་རིམ་སློབ་མ་ཞིག་གི་ངོས་ནས་བརྗོད་ན་
ལས་རིགས་ཀྱི་འཚོ་བ་མཇུག་འགྲིལ་བའི་ཐག་གཅོད་ཅིག་ཀྱང་ཡིན། འོན་ཀྱང་དེ་རྣམས་ལས་དང་པོ་བའི་ངོས་ནས་བཤད་
ན་ཡང་གལ་ཆེན་པོ་ཡིན། དགེ་རྒན་གྱིས་ཁྱེད་ལ་རྩོམ་ཡིག་ཅིག་འབྲི་རུ་འཇུག་རྩིས་ཡོད་པ་ནི་ཁོ་མོའི་ཆེད་དུ་མ་ཡིན་པར།
ཚིག་བརྗོད་ལ་བལྟས་ནས་ཁྱེད་ཀྱི་གཤིས་ཀ་ཐག་གཅོད་པའི་མི་གཞན་གྱི་ཆེད་དུ་ཡིན། ཁོ་མོར་དགོས་པ་ནི་ཁྱེད་ཀྱིས་རྒྱུ་
ཆ་རྣམས་ཞིབ་ཚགས་པོའི་སྒོ་ནས་བེད་སྤྱོད་གཏོང་ཤེས་པ་ཙམ་དུ་མ་ཟད། དེ་དག་ལ་གཟབ་གཟབ་དང་ཆ་ཚང་བའི་སྒོ་
ནས་ངོས་འཛིན་བྱེད་རྒྱུ་དེ་རེད།
སློབ་མ་གཞན་ཁ་ཅིག་གིས་བརྐུ་བཤུས་བྱེད་པ་ནི་གཞན་ལ་གནོད་འཚེ་མི་ཕོག་པའི་ནོར་འཁྲུལ་ཞིག་ཡིན་པར་
འདོད། དེ་འདྲ་མ་རེད། གཞོན་སྐྱེས་མཁས་པ་གཉིས་ཀྱིས་ལོ་ཉི་ཤུ་སྔོན་དུ་དཔར་སྐྲུན་བྱས་ཟིན་པའི་ཐབས་ལམ་དང་
བསམ་ཚུལ་རྣམས་ལམ་ཁ་གསར་པ་ཞིག་བེད་སྤྱད་ནས་བྲིས་པར་བརྟེན་བསྟོད་བསྔགས་ཐོབ་པ་རེད། ཁོ་ཚོས་ཞོར་དུ་རྒྱུ་
ཆའི་འབྱུང་ཁུངས་གླེང་མོད། འོན་ཀྱང་ཁོ་ཚོས་ཐུགས་རྗེ་ལེགས་གསོལ་དམིགས་བསལ་གྱིས་ཞུས་མེད། དེ་ལྟར་བྱས་ན་
ཁོ་ཚོས་བྱས་པ་ཅན་གྱི་མཁས་པ་རྒན་རབས་པར་འཐོབ་འོས་པའི་ཐུགས་རྗེ་ལེགས་གསོལ་ཕུལ་མེད་པར་མ་ཟད། དེ་
ལས་སྡུག་པ་ནི་ཁོ་ཚོའི་དཔེ་ཆའི་ཐོ་གཞུང་གི་ཁུངས་སྣེ་མ་འཁོད་པར་བརྟེན་ཀློག་པ་པོ་རྣམས་ཀྱིས་རྒྱུ་ཆ་ཡང་བསྐྱར་
འཚོལ་དགོས་པ་ཞིག་བཟོས་པ་རེད། ཁོང་ཚོས་ཤོར་བ་ནི་མཚན་སྙན་གྲགས་གཅིག་པོ་མ་ཡིན་པར། གཅིག་བྱས་ན་ཁོང་
གི་སློབ་ཞུགས་རོགས་དངུལ་དང༌། གོ་གནས་འཕར་རྒྱུ། མཐར་གཏུགས་ན་གླ་ཕོགས་མཐོན་པོ་ཡང་ཤོར་བ་རེད།
མྱུར་ཐབས།
དཔྱད་རྩོམ་ཁྲོད་ལུང་ཚིག་གང་ཡོད་གསལ་སྟོན་བྱེད་པ།
རང་ཉིད་ཀྱི་དཔྱད་རྩོམ་ཁྲོད་ལུང་འདྲེན་གང་དུ་ཡོད་ན་དེ་ཚང་མ་ངེས་པར་དུ་གསལ་སྟོན་བྱེད་དགོས། སྤྱིར་བཏང་ལུང་
འདྲེན་བྱེད་ཚུལ་བཞི་ལས་་་ཆི་ཁའ་རྒོའི་རྩོམ་པ་པོ་དང་ལོ་དུས་ཀྱི་ལུང་འདྲེན་ཚུལ་དང༌། MLA ལུང་འདྲེན་ཚུལ་དང་།
APA ལུང་འདྲེན་ཚུལ་(༡༤་༥ གཟིགས་རོགས།) གསུམ་ནི་གུག་རྟགས་ནང་( ) ལུང་འདྲེན་བྱེད་པ་དང༌། དེས་ཀློག་པ་
པོ་རྣམས་ལ་ཤོག་ངོས་གང་ནས་ལུང་འདྲེན་བྱས་པ་ཐད་ཀར་སྟོན་པ་ཡིན། དེ་ནི་རྒྱུ་ཆའི་ཐོ་གཞུང་སྟོན་པར་ལྡང་ངེས་ཀྱི་
གནས་ཚུལ་འཁོད་ཡོད། དཔེར་ན།
མི་ཁ་ཤས་ཀྱིས་སྲིད་འཛིན་ཁའ་སི་ཊི་རོ་ཡིས་ཁུའུ་སྦ་རྒྱལ་ཁབ་ཀྱི་ཆབ་སྲིད་ལ་སྒྱུར་བཅོས་གཏོང་གི་རེད་ཅེས་བརྗོད་པ་
རེད། (སི་མེ་ཐི། ༡༩༩༩ ཤོག་ངོས་༢༣༣)
གལ་སྲིད་ཆི་ཁ་རྒོའི་རྩོམ་པ་པོ་དང་དེབ་མིང་གི་ལུང་འདྲེན་ཚུལ་བེད་སྤྱོད་གཏོང་གི་ཡོད་ན། ཨང་གྲངས་ཆེན་པོ་དང་ཡིག་
ཆེན་བཀོལ་ནས་ཤོག་ངོས་ཀྱི་གཤམ་མམ་ཡང་ན་དཔྱད་རྩོམ་གྱི་མཇུག་ཏུ་ཨང་གྲངས་ཀྱི་མཆན་བཀོད་ནས་ཀློག་པ་པོར་
རྒྱུ་ཆའི་ཐོ་གཞུང་ལ་ཐད་ཀར་འཇུག་པའི་གནས་འབྲེལ་བྱས་ཆོག །
མི་ཁ་ཤས་ཀྱིས་ཁའ་སི་ཊི་རོ་ཡིས་ཁུའུ་སྦ་རྒྱལ་ཁབ་ཀྱི་ཆབ་སྲིད་ལ་སྒྱུར་བཅོས་གཏོང་གི་རེད་ཅེས་བརྗོད་ཡོད།7
མཆན་རྟགས་སམ་གུག་ཤད་ནང་ལུང་འདྲེན།
མཆན་རྟགས་སམ་གུག་ཤད་ནང་ལུང་འདྲེན་བྱེད་པ་ནི། དཔྱད་རྩོམ་གྱི་མཇུག་ཏུ་ཡོད་པའི་དཔེ་ཆའི་ཐོ་
ཀློག་པ་པོས་རང་ཉིད་ལ་དགོས་པའི་རྒྱུ་ཆ་དེ་རྙེད་ཐབས་ཀྱི་གནས་ཚུལ་ཁོ་ན་ཚུད་ཡོད། ཁྱབ་ཁོངས་ལ་གཞིག་པས་ཐོ་
གཞུང་དེའི་མིང་ལ་དཔེ་ཆའི་ཐོ་གཞུང་དང་། དཔྱད་གཞིའི་ཡིག་ཆ། ལུང་འདྲེན་གྱི་རྩོམ་ཡིག་སོགས་སུ་འབོད་པ་ཡིན། ལུང་
འདྲེན་ནང་གནས་ཚུལ་གང་ཞིག་འགོད་མིན་ནི་ལུང་འདྲེན་བྱེད་ཚུལ་གང་ཞིག་བེད་སྤྱོད་གཏོང་གི་ཡོད་མེད་ལ་རག་ལས་
སྟེ། དཔེར་ན་འདིར་རྩོམ་པ་པོ་དང་དེབ་མིང་གི་ལུང་འདྲེན་ཚུལ་ལྟར་ན་རྒྱུ་ཆའི་རྩོམ་པ་པོ་གཅིག་ལས་མེད་པ་ཡིན་པ་དང་
ཚིག་གྲུབ་ནང་རྩོམ་པ་པོའི་མིང་མ་བརྗོད་པ་དང༌། རྒྱུ་ཆའི་ཐོ་གཞུང་ནང་རྩོམ་ཡིག་གཅིག་ཁོ་ན་རྩོམ་པ་པོ་དེའི་བརྩམས་ཆོས་ཡིན་ན།
ཆི་ཁའ་རྒོའི་ལུང་འདྲེན་ཚུལ་ལྟར་རྩོམ་པོ་དང་དེབ་མིང་། (རྩོམ་པ་པོ། ཤོག་ངོས།)
གནད་དོན་འདིའི་ཐོག་རྩོམ་པ་པོ་གཅིག་ཁོ་ནའི་གནས་ཚུལ་མཁོ་འདོན་བྱས་འདུག །(ཁེའེ ༢༢༠)
MLAདེང་རབས་སྐད་ཡིག་མཐུན་ཚོགས་ཀྱི་ལུང་འདྲེན་ཚུལ། (རྩོམ་པ་པོ་དང་ཤོག་ངོས།)
གནད་དོན་འདིའི་ཐོག་རྩོམ་པ་པོ་གཅིག་ཁོ་ནའི་གནས་ཚུལ་མཁོ་འདོན་བྱས་འདུག །(ཁེའེ། ༢༢༠)
གལ་སྲིད་རྒྱུ་ཆའི་ཐོ་གཞུང་ནང་རྩོམ་པ་པོ་ཞིག་ལ་དཔེ་དེབ་གཅིག་ལས་མང་བ་ཡོད་ན་ངེས་པར་དུ་དཔེ་མིང་བསྡུས་པ་
ཞིག་སྣོན་དགོས་པ་དང་དེ་ལྟར་བྱས་ན་ཀློག་པ་པོས་དཔེ་དེབ་གང་ནང་ལུང་འདྲེན་བྱེད་ཀྱི་ཡོད་པ་ཤེས་ཐུབ། གནས་ཚུལ་
འདི་འདྲའི་འོག་ལུང་འདྲེན་ཚུལ་གཉིས་ཀའི་འགྲོ་ལུགས་གཅིག་མཚུངས་ཡིན། དཔེར་ན།
ཆི་ཁའ་རྒོ་དང་དེང་རབས་སྐད་ཡིག་མཐུན་ཚོགས་ཀྱི་ལུང་འདྲེན་ཚུལ་ལྟར་རྩོམ་པོ་དང་དེབ་མིང་། (རྩོམ་པ་པོ། དེབ་མིང་
མདོར་བསྡུས། ཤོག་ངོས་)
གནད་དོན་འདིའི་ཐོག་རྩོམ་པ་པོ་གཅིག་ཁོ་ནའི་གནས་ཚུལ་མཁོ་འདོན་བྱས་འདུག (ཁེའེ། མི་ཚེ་ཞིག༢༢༠)
རྩོམ་པ་པོ་དང་ལོ་དུས་ཀྱི་ལུང་འདྲེན་ཚུལ་ལྟར་ན་ངེས་པར་དུ་ལུང་འདྲེན་རེ་རེ་ལ་ལོ་དུས་འགོད་དགོས། དཔེར་ན།
ཆི་ཁའ་རྒོའི་ལུང་འདྲེན་ཚུལ་ལྟར་རྩོམ་པ་པོ་དང་ལོ་དུས། (རྩོམ་པ་པོ། ལོ་དུས། ཤོག་ངོས།)
གནད་དོན་འདིའི་ཐོག་རྩོམ་པ་པོ་གཅིག་ཁོ་ནའི་གནས་ཚུལ་མཁོ་འདོན་བྱས་འདུག །(ཁེའེ། ༢༠༠༦, ༢༢༠)
APA ཨ་རིའི་སེམས་ཁམས་རིག་པའི་མཐུན་ཚོགས་ཀྱི་ལུང་འདྲེན་ཚུལ་ལྟར་ན། (རྩོམ་པ་པོ། ལོ་དུས། ཤོག་ངོས།)
གནད་དོན་འདིའི་ཐོག་རྩོམ་པ་པོ་གཅིག་ཁོ་ནའི་གནས་ཚུལ་མཁོ་འདོན་བྱས་འདུག །(ཁེའེ། ༢༠༠༦ ཤོག་ངོས་༢༢༠)
གལ་ཏེ་དཔྱད་རྩོམ་ནང་རྩོམ་པ་པོའི་མིང་གླེང་ཟིན་ཡོད་ན་ལུང་འདྲེན་ནང་མིང་གསུབ་དགོས། དཔེར་ན།
ཆི་ཁའ་རྒོའི་རྩོམ་པ་པོ་དང་ལོ་དུས་ཀྱི་ལུང་འདྲེན་ཚུལ་ལྟར་ན།
ཁེའེ་ལགས་ནི་གནད་དོན་འདིའི་ཐོག་གནས་ཚུལ་མཁོ་འདོན་བྱེད་མཁན་གྱི་རྩོམ་པ་པོ་གཅིག་པུ་དེ་རེད། (༢༠༠༦, ༢༢༠)
MLA དེང་རབས་སྐད་ཡིག་མཐུན་ཚོགས་ཀྱི་ལུང་འདྲེན་ཚུལ་ལྟར་ན།
ཁེའེ་ལགས་ནི་གནད་དོན་འདིའི་ཐོག་གནས་ཚུལ་མཁོ་འདོན་བྱེད་མཁན་གྱི་རྩོམ་པ་པོ་གཅིག་པུ་དེ་རེད། (༢༢༠)
APA ཨ་རིའི་སེམས་ཁམས་རིག་པའི་མཐུན་ཚོགས་ཀྱི་ལུང་འདྲེན་ཚུལ་ལྟར་ན།
ཁེའེ་ལགས་ནི་གནད་དོན་འདིའི་ཐོག་གནས་ཚུལ་མཁོ་འདོན་བྱེད་མཁན་གྱི་རྩོམ་པ་པོ་གཅིག་པུ་དེ་རེད། (༢༠༠༦, ཤོག་
ངོས། ༢༢༠)
གལ་ཏེ་བརྩམས་ཆོས་གཅིག་ལ་རྩོམ་པ་པོ་མང་པོ་ཡོད་པ་དང་། ཡང་ན་རྩོམ་པ་པོ་གཅིག་ལ་བརྩམས་ཆོས་མང་པོ་ཡོད་པ་
ཡིན་ན་ད་དུང་དེ་དག་ལ་འགྲོ་ལུགས་གཞན་པ་ཡང་ཡོད། འདི་དག་ཤེས་འདོད་ན་འབྲེལ་ཡོད་ཀྱི་ལམ་སྟོན་ཞུ་དགོས་པ་ཡིན།
ཟིན་ཐོ་དང་དཔེ་ཐོ།(དཔེ་ཆའི་ཐོ་གཞུང་།)
ཆི་ཁའ་རྒོའི་རྩོམ་པ་པོ་དང་དེབ་མིང་གི་ལུང་འདྲེན་ཚུལ་ལྟར་ན་ཟིན་ཐོ་དང་གཤམ་མཆན་རྣམས་ཤོག་ངོས་ཀྱི་གཤམ་དང་།
ཡང་ན་རྩོམ་ཡིག་གི་མཇུག་ཏུ་བཀོད་ནས་ཀློག་པ་པོ་རྣམས་རྒྱུ་ཆའི་ཐོ་གཞུང་ལ་ཐད་ཀར་ཁྲིད་པ་ཡིན། ཟིན་ཐོའི་ནང་དཔེ་
ཐོའི་གནས་ཚུལ་ཀྱང་ཚུད་ཡོད་མོད་ཕྱོགས་གསུམ་ནས་མ་འདྲ་བ་ཡིན། ཟིན་ཐོའི་ནང་དངོས་མིང༌། རུས་མིང་བར་སྟོང་ངམ་
ཚེག་བར་མི་འཇོག་པར། དངོས་མིང་དང་རུས་མིང་མཉམ་དུ་འགོད་པ་ཡིན། ཟིན་ཐོ་སོ་སོའི་གྲུབ་ཆ་རྣམས་ཀྱི་བར་ཚེག་
གིས་གཅོད་པ་ལས་རྫོགས་ཚིག་གིས་མི་གཅོད་པ་ཡིན། དཔེ་སྐྲུན་གྱི་ལོ་དུས་རྣམས་ཤད་གུག་ནང་འཇོག་པ་ཡིན།
ཟིན་ཐོའི་བཟོ་དབྱིབས་ནི་འདི་ལྟར་ཡིན། ༥.འཇོར་རྗེ་སི་མི་ཐི། ཁེའུ་སྦའི་འགྲུལ་བཞུད། (སྦོ་སི་ཊོན། ཧོ་སི་སྦི་རོ་དཔེ་སྐྲུན་
ཁང་། ༡༩༩༩), ༢༣༣།
དཔེ་ཐོའི་བཟོ་དབྱིབས་ནི་འདི་ལྟར་ཡིན། སི་མེ་ཐི། འཇོར་རྗེ། ཁེའུ་སྦེའི་འགྲུལ་བཞུད། སྦོ་སི་ཊོནཿ ཧོ་སི་སྦི་རོ་དཔེ་སྐྲུན་
ཁང་། ༡༩༩༩།
དེ་ལས་རྒྱས་པར་ཤེས་འདོད་ན་ཊི་ར་སྦིན་ལམ་སྟོན་དང་ཆི་ཁའ་རྒོའི་ལུང་འདྲེན་ཚུལ་ལག་དེབ་ལ་གཟིགས་ཞིབ་ཡོད་པར་ཞུ།
ཞིབ་འཇུག་པ་རྣམས་ཀྱིས་གཤམ་མཆན་བེད་སྤྱོད་གཏོང་རྒྱུའི་ཚབ་ལ། གུག་ཤད་ནང་ལུང་འདྲེན་བཀོལ་སྤྱོད་
བྱེད་རྒྱུ་ཁྱབ་ཆེ་རུ་འགྲོ་བཞིན་ཡོད། རྒྱུ་མཚན་ནི། གཤམ་མཆན་གྱིས་དཔེ་ཆའི་ཐོ་གཞུང་ནང་འཁོད་པའི་གནས་ཚུལ་
རྣམས་བསྐྱར་ཟློས་བྱེད་ཀྱི་ཡོད་པས་རེད། གལ་སྲིད་ཁྱེད་ལ་དོགས་པ་ཡོད་ན་དགེ་རྒན་ལ་བཀའ་འདྲི་ཞུ་དགོས།
ས་བཅད་བཅོ་ལྔ་པ། བདེན་དཔང་མཐོང་ཐུབ་པའི་སྒོ་ནས་སྟོན་པ།
ཀློག་པ་པོ་མང་ཆེ་བར་སྐད་ཆའི་ལམ་ནས་གོ་བརྡ་སྤྲོད་པ་ལས་རེའུ་མིག་དང་དཔེ་རིས། པར་རིས་བཅས་ཀྱི་ལམ་ནས་གོ་
བརྡ་སྤྲད་པ་ཡིན་ན་གྲངས་ཚད་གཏན་འཁེལ་གྱི་དཔང་རྟགས་རྣམས་ཁོང་དུ་ཆུད་སླ་བ་ཡིན། འོན་ཀྱང་པར་རིས་ཁ་ཤས་
ནི་དམིགས་བསལ་གྱི་རྒྱུ་ཆར་འོས་འཚམ་ཡིན་པར་མ་ཟད་གཞན་ལས་ཀྱང་གོ་བརྡ་ལེགས་པོ་སྤྲོད་ཐུབ། ས་བཅད་འདིའི་
ནང་། ང་ཚོས་དཔེ་རིས་ཀྱི་རིགས་ཇི་ལྟར་འདེམས་པ་དང༌། དེ་ལ་བརྟེན་ནས་ཀློག་པོ་པོས་ཁྱེད་ཀྱི་རྒྱུ་ཆའི་གནས་བསྡུས་
ཤེས་རྟོགས་དང༌། དེ་དག་གིས་ཁྱེད་ཀྱི་སྒྲུབ་བྱེད་ལ་ཇི་ལྟར་རྒྱབ་སྐྱོར་བྱེད་པའི་སྐོར་བསྟན་ཡོད།
༡༥་༡ མཐོང་ཐུབ་པའི་མཚོན་དོན་དང་ངག་ཐོག་ནས་ཞུ་རྒྱུ་གང་ཞིག་འདེམས་པ།
རྒྱུ་ཆའི་གནས་བསྡུས་ཉུང་ཞིང་སྟབས་བདེ་ཡིན་པའི་སྐབས་སུ་ཀློག་པ་པོ་རྣམས་ཀྱིས་ཚིག་གྲུབ་ཁག་རེའུ་མིག་ཇི་བཞིན་
ཁོང་དུ་ཆུད་སླ་བ་ཡིན།
ཕྱི་ལོ་༢༠༡༣ ལོར། སྐྱེས་པའི་ཆ་སྙོམས་ལོ་རེའི་ཡོང་འབབ་ནི་ཨ་སྒོར་༥༠,༠༣༣ དང་། བུད་མེད་ཀྱི་ཆ་སྙོམས་
ལོ་རེའི་ཡོང་འབབ་ནི་ཨ་སྒོར་༣༩.༡༥༧ དང་། ཧེ་བག་ཨ་སྒོར་༡༠,༨༧༦ ཡིན།
འོན་ཀྱང་གྲངས་ཀ་དེ་ལས་མང་བ་གཟིགས་འབུལ་ཞུ་དགོས་བྱུང་ན་ཀློག་པ་པོ་རྣམས་ཀྱིས་དེ་དག་གསལ་པོར་རྟོགས་དཀའ།
༡༩༧༠ ལོ་དང་༢༠༡༠ ལོའི་བར་ཁྱིམ་ཚང་གི་གྲུབ་ཚུལ་ལ་ཕྱོགས་གཉིས་ཀྱི་འགྱུར་ལྡོག་བྱུང༌། ༡༩༧༠ ནང་ཁྱིམ་ཚང་
བརྒྱ་ཆ་༨༥ ལ་ཕ་མ་གཉིས་ཀ་ཡོད། འོན་ཀྱང་༡༩༨༠ ལོར་སླེབས་དུས་ཨང་གྲངས་དེ་བརྒྱ་ཆ་༧༧ ལ་མར་ཆག་པ་དང་།
དེ་ནས་༡༩༩༠ ནང་བརྒྱ་ཆ་༧༣ དང་། ༢༠༠༠ ནང་བརྒྱ་ཆ་༦༨། ༢༠༡༠ ནང་བརྒྱ་ཆ་༦༤ མར་ཆག་པ་རེད། ཕ་མ་(གང་
རུང་།) གཅིག་ལས་མེད་པའི་ཁྱིམ་ཚང་དང་ལྷག་པར་དུ་ཨ་མ་ཁྱིམ་ཚང་གི་བདག་མོ་ཡིན་པའི་གྲངས་འབོར་འཕར་སྣོན་
བྱུང་ཡོད། ༡༩༨༠ནང་གྲངས་ཀ་བརྒྱ་ཆ་༡༨ ལ་དེ་འཕར་སྣོན་བྱུང༌། ༡༩༩༠ནང་བརྒྱ་ཆ་༢༢་དང་༢༠༠༠ནང་བརྒྱ་ཆ༢༣
བར་དུ་འཕར། (ཁྱིམ་ཚང་གི་བདག་པོ)། ཨ་ཕ་གཅིག་པོ་ཡིན་པའི་ཁྲོད་དུ་འགྱུར་ལྡོག་ཕྲན་བུ་བྱུང༌། (དེ་ཡང་༡༩༧༠ ནང་
ཁྱིམ་ཚང་གི་བདག་པོ་ཡིན་པ་བརྒྱ་ཆ་༡ དང་། ༡༩༨༠ ནང་བརྒྱ་ཆ་༢། ༡༩༩༠ ནང་བརྒྱ་ཆ་༣། ༢༠༠༠ ནང་བརྒྱ་ཆ་༤
བཅས་འཕར་ཡོད)། ཁྱིམ་ཚང་གི་བདག་པོར་མི་རྒན་མེད་པའི་གྲངས་ཚད་ནི་བརྒྱ་ཆ༣་དང་༤ བར་དུ་འགྱུར་ལྡོག་མེད་པར་བསྡད་ཡོད།
བརྡ་ཆད་ཀྱི་མཆན། ང་ཚོས་རིས་དབྱིབས་(GRAPHICS) ཟེར་བའི་ཐ་སྙད་འདི་མཐོང་ཐུབ་པའི་མཚོན་དོན་གྱི་རྒྱུ་ཆའི་
གནས་བསྡུས་ཆེད་བེད་སྤྱོད་བྱེད་ཀྱི་ཡོད། སྲོལ་རྒྱུན་ལྟར་ན་རིས་དབྱིབས་ནི་རེའུ་མིག་དང་རི་མོ་གཉིས་ནང་བགོ་བཤའ་
བརྒྱབ་ཡོད། རེའུ་མིག་(tables)ནི་ཀ་ཐིག་དང་བསྟར་ཕྲེང་།ཐིག་རིས་བཅས་ལས་གྲུབ་པ་ཞིག་དང༌། རི་མོ་(figures)
ནི་འདྲ་རིས་དང་དཔེ་རིས། འདྲ་པར། བྲིས་རིས། བཀོད་རིས་སོགས་ལ་ཟེར།
གྲངས་འབོར་སྟོན་པའི་རྒྱུ་ཆའི་གནས་བསྡུས་ཀྱི་དཔེ་རིས་ནི། རེའུ་མིག་དང་རིས་དབྱིབས་གཉིས་སུ་དབྱེ་བ་ཡིན། རེའུ་
མིག་ནི་ནམ་རྒྱུན་ཚན་དྲ་མིག་དང་། སྒོར་དབྱིབས། ཚེག་དབྱིབས་སམ་དབྱིབས་གཞན་གྱིས་གྲུབ་པ་དང༌། རིས་དབྱིབས་
ནི་མུ་འབྲེལ་ཐིག་རིས་ཀྱིས་གྲུབ་པ་ཞིག་ལ་ཟེར།
༡༥་༢ རི་མོའམ་མཚོན་དོན་ནུས་པ་ཆེ་ཤོས་འདེམས་པ།
གོང་གི་ཚིག་གྲུབ་ལྟར་རྙོག་འཛིངས་ཆེ་བའི་རྒྱུ་ཆའི་གནས་བསྡུས་ངོ་སྤྲོད་བྱེད་དགོས་བྱུང་ན་ཆེས་རྒྱུན་མཐོང་གི་གདམ་
གསེས་ནི་རེའུ་མིག་དང་། ཐིག་རིས། ལྟེབ་ཐིག་རི་མོ་འདེམས་པ་དང༌། དེ་དག་རེ་རེ་ལ་རང་ཉིད་ཀྱི་ཐུན་མོང་མ་ཡིན་པའི་
ཕན་ནུས་ཡོད། རེའུ་མིག་ནི་བལྟས་ཚོད་ཀྱིས་གནད་ལ་འཁེལ་ཞིང་བྱ་བའི་ཡུལ་ལ་མཐུན་པ་ཞིག་ཡིན། དེས་ཁ་ཐོར་གྱི་
གྲངས་ཀ་ནན་བཤད་དང་། ཁོ་ཚོའི་བར་གྱི་འབྲེལ་བ་ཀློག་པ་པོ་རྣམས་ལ་རྒྱུས་ལོན་བྱ་དགོས་པའི་ཁྲིད་སྟོན་བྱེད་པ་ཡིན།
(རང་ཉིད་ཀྱི་ངོ་སྤྲོད་ནང་གསལ་པོ་བཤད་ཡོད་ན་མ་གཏོགས།)
དཔེ་རིས་༡༥་༢ ཕྱི་ལོ་༡༩༧༠ ནས་༢༠༡༠ བར་གྱི་ཨ་རིའི་ནང་གི་ཁྱིམ་ཚང་གི་གྲུབ་ཚུལ་ལ་འགྱུར་ལྡོག་བྱུང་ཚུལ།
རེའུ་མིག་དང་ཐིག་རིས་གཉིས་ཀྱིས་མིག་ལ་མངོན་གསལ་ཆེ་བའི་བརྙན་རིས་སྟོན་མོད། རེའུ་མིག་ནང་གི་ཨང་ཀི་དང་
བསྡུར་ན་དེ་དག་གིས་བསྟན་པའི་གྲངས་ཀ་རྣམས་དེ་འདྲའི་གནད་ལ་འཁེལ་བ་ཞིག་མིན། འོན་ཀྱང་རེའུ་མིག་ཁག་དང་
དཔེ་རིས་ཀྱང་མ་འདྲ་བ་ཡིན། རེའུ་མིག་གིས་ཐ་དད་པའི་དངོས་པོ་རྣམས་ཀྱི་ཁྱད་པར་འབྱེད་པའི་ཐད་ནུས་པ་འདོན་པ་ཡིན།
བཟོ་དབྱིབས་འདེམས་དུས་རང་ཉིད་ཀྱི་སེམས་ནང་ཐོག་མར་གང་ཞིག་དྲན་པ་དེ་མ་ཡིན་པར་རང་ཉིད་ཀྱི་དགོས་མཁོར་
ནུས་པ་ཆེ་ཤོས་དེ་འདེམས་དགོས།
གདམ་གསེས་ག་ཚོད་ཅིག་བྱེད་དགོས་མིན་ནི་ཁྱེད་ཀྱིས་ཉམས་མྱོང་ལ་གཞིག་ནས་ཐག་གཅོད་བྱེད་དགོས།
གལ་སྲིད་ཁྱེད་རང་གྲངས་ཚད་ཞིབ་འཇུག་པ་ལས་དང་པོ་པ་ཞིག་ཡིན་ན་རང་ཉིད་ཀྱི་གདམ་ཀ་ལ་ཚོད་འཛིན་བྱས་ཏེ།
རྨང་གཞིའི་རེའུ་མིག་དང་། ནར་རིས་དང་ལྕིབ་ཐིག་གི་རི་མོ་སོགས་བཀོལ་དགོས། ཀམ་པུ་ཊའི་མཉེན་ཆས་ཀྱིས་ཁྱེད་ལ་
གདམ་ཀ་མང་པོ་སྤྲོད་ངེས། འོན་ཀྱང་རང་ཉིད་ལ་གོམས་ཆ་མེད་པའི་རིགས་ལ་དོ་སྣང་དེ་ཙམ་མ་སྤྲོད། གལ་སྲིད་ཁྱེད་
ཀྱིས་མཐོ་རིམ་ཞིབ་འཇུག་བྱེད་ཀྱི་ཡོད་ན་ཀློག་པ་པོ་རྣམས་ཀྱིས་ཁྱེད་ཀྱི་ཁྱབ་ཁོངས་ཀྱི་ལས་གཞི་དང་འབྲེལ་ཡོད་ཀྱི་རིས་
དབྱིབས་རྒྱ་ཆེན་པོ་ཞིག་བེད་སྤྱོད་གཏོང་གི་ཡོད་པའི་རེ་སྒུག་བྱེད་སྲིད། གནས་ཚུལ་དེ་འདྲའི་སྐབས་སུ་རེའུ་མིག་༡༥་༧
ནས་སློབ་སྟོན་ཞུས་པ་ཡིན་ན། སྤྱིར་བཏང་གི་རིས་དབྱིབས་ལ་རྒྱན་གྱིས་སྤྲས་ནས་འགྲེལ་བཤད་རྒྱབ་ཡོད། གལ་ཏེ་
ཆའི་གནས་བསྡུས་སྣ་ཚོགས་ཅན་གྱི་རྙོག་འཛིངས་ཆེ་བའི་དཔྱད་རྩོམ་ཞིག་གམ་རྩོམ་ཡིག་ཅིག་འབྲི་བཞིན་ཡོད་ན།
ལས་ལྷག་པའི་གསར་གཏོད་རང་བཞིན་གྱི་བྱེད་ཐབས་ལ་བརྟེན་ནས་རྒྱུ་ཆའི་གནས་བསྡུས་མཚོན་ཚུལ་ལ་བསམ་བློ་གཏོང་དགོས།
(གནས་ཚུལ་འབྱུང་ཁུངས་རྣམས་དཔྱད་གཞིའི་དཀར་ཆག་ལ་གཟིགས་རོགས།)
དེའི་རྗེས་སུ་གང་ཞིག་ཡོང་གི་ཡོད་པ་ནི་རྨང་གཞིའི་རེའུ་མིག་དང་། དཔེ་རིས། རི་མོ་བཅས་ཀྱི་ལམ་སྟོན་ཡིན།
༡༥་༣ རེའུ་མིག་དང་དཔེ་རིས། རི་མོ་བཅས་ཀྱི་བཟོ་བཀོད་བྱེད་པ།
ཀམ་པུ་ཊར་ནང་བཟོ་དབྱིབས་བཀྲགས་མདངས་ཅན་ནམ་སྙིང་རྗེ་བོ་བཟོ་བཞིན་ཡོད་པར་བརྟེན། རྩོམ་པ་པོ་མང་པོ་ཞིག་
གིས་དེ་ལྟ་བུའི་མཉེན་ཆས་ལ་རང་ཉིད་ཀྱི་ཇུས་འགོད་ཐག་གཅོད་བྱེད་དུ་འཇུག །འདི་ནི་ནོར་འཁྲུལ་ཞིག་རེད། གལ་སྲིད་
དོན་དག་གསལ་པོར་སྟོན་མ་ཐུབ་པ་ཡིན་ན་ཀློག་པ་པོ་ཚོས་རི་མོ་རྣམས་ཅི་ཙམ་བཀྲག་མདངས་ཆེ་ཡང་དོ་སྣང་མི་བྱེད།
འདིར་ནུས་པ་ལྡན་པའི་ཇུས་འགོད་བྱེད་སྟངས་ཀྱི་རྩ་དོན་ཁ་ཤས་བརྗོད་ཡོད། དེ་ལག་བསྟར་ཡོང་ཆེད་ཁྱེད་ཀྱིས་ཕལ་
ཆེར་རང་ཉིད་ཀྱི་བཟོ་དབྱིབས་མཉེན་ཆས་ཁྲོད་ཀྱི་སོར་བཞག་སྒྲིག་འགོད་ལ་བཟོ་བཅོས་རྒྱག་དགོས།
༡༥་༣་༡རི་མོ་རེ་རེར་བཟོ་བཀོད་བྱས་ནས་ཀློག་པ་པོ་རྣམས་ལ་ཤེས་རྟོགས་ཡོང་བར་རོགས་རམ་བྱེད་པ།
རི་མོ་ཅན་གྱི་དཔེ་རིས་ནི་རྙོག་འཛིངས་ཆེ་བའི་གྲངས་ཀས་མཚོན་པ་ཡིན་པས་རང་ངོས་ནས་འགྲེལ་བརྗོད་བྱེད་པ་ཧ་ཅང་
དཀོན། ངེས་པར་དུ་དེ་དག་བཟོ་བཀོད་བྱས་ནས་ཀློག་པ་པོ་རྣམས་ལ་དེའི་ནང་གང་ཞིག་ཡོད་པ་དེ་སྟོན་རྒྱུ་དང་། ཇི་ལྟར་
རང་ཉིད་ཀྱི་སྒྲུབ་བྱེད་ལ་འབྲེལ་བ་ཤེས་རྟོགས་ཡོང་བ་བྱེད་དགོས་པ་གཤམ་གསལ།
༡། དེའི་རྒྱུ་ཆའི་གནས་བསྡུས་ཞིབ་བརྗོད་བྱེད་པའི་རི་མོ་ཅན་གྱི་དཔེ་རིས་ཚང་མར་རྟགས་རྒྱག་དགོས། རེའུ་མིག་
གི་དཔེ་རིས་ལ་མཚོན་ན་དེའི་མཚོན་རྟགས་ནི་མིང་བྱང་དུ་འབོད་ལ། དེ་ནི་རེའུ་མིག་གི་གཡོན་ཕྱོགས་ཀྱི་སྟེང་ངོས་སུ་ཁོད་
སྙོམ་པོར་འགོད་པ་ཡིན། ཨང་ཀའི་དཔེ་རིས་ལ་མཚོན་ན་དེའི་མཚོན་རྟགས་ཅེས་འབོད་ལ། དེ་ནི་དཔེ་རིས་གཤམ་གྱི་
གཡོན་ཕྱོགས་སུ་འགོད་པ་ཡིན། མིང་བྱང་དང་མཚོན་རྟགས་རྣམས་ཐུང་ཐུང་ཡིན་དགོས་པ་གང་ཞིག་ལ། དཔེ་རིས་
གཞན་དག་ལས་ཁྱད་པར་འབྱེད་པ་ལ་འགྲེལ་བརྗོད་ལྡང་ངེས་ཤིག་དགོས་པ་ཡིན།
མིང་བྱང་དང་མཚོན་རྟགས་གཉིས་སྤྱིར་བཏང་གི་བརྗོད་གཞི་ཞིག་ཏུ་འགྱུར་བ་ལས་གཡོལ་དགོས།
ཞིབ་འཇུག་གི་བརྗོད་གཞི་བྱེད་མི་རུང་བ་ནི། ཁྱིམ་བདག་གི་གྲངས་ཟེར་བ་ལྟ་བུ།
འོན་ཀྱང་། ཕྱི་ལོ་༡༩༧༠ ནས་༢༠༡༠ བར་ཁྱིམ་བདག་གི་ནང་ཕ་མ་གཅིག་གང་རུང་དང་འགྱུར་ལྡོག་སྐོར་ལྟ་བུ་བརྗོད་གཞིར་རུང༌།
རྒྱབ་ལྗོངས་ཀྱི་གནས་ཚུལ་ལམ་རྒྱུ་ཆའི་གནས་བསྡུས་ཀྱི་ཤུགས་བསྟན་གང་ཞིག་ཡིན་པའི་ཁྱད་ཆོས་སྟོན་མི་རུང༌།
བྱེད་མི་རུང་བ། ཕྱི་ལོ་༡༩༩༥ ནས་༢༠༠༤ ལོའི་བར། ལས་བྱེད་པ་ཆེད་ལས་ཅན་དུ་མ་བསྒྱུར་སྔོན་ལ་ཡིད་ཞུམ་པའི་བྱིས་
པ་ཚོར་ལམ་སྟོན་གྱི་ཕན་འབྲས་ཅུང་ཞན་པ་རེད་ལྟ་བུ།
འོན་ཀྱང་། ཕྱི་ལོ་༡༩༩༥ ནས་༢༠༠༤ ལོའི་བར་གྱི་ཡིད་ཞུམ་པའི་བྱིས་པ་ཚོར་ལམ་སྟོན་བྱས་པའི་ཕན་འབྲས་ལྟ་བུ་རུང་བ་ཡིན།
རྒྱུ་ཆའི་གནས་བསྡུས་འདྲ་བོ་རྣམས་སྟོན་པའི་སྐབས་སུ་དཔེ་རིས་ཀྱིས་ཁྱད་པར་ཏན་ཏན་འབྱེད་དགོས།
བྱེད་མི་རུང་བ། ཁྲག་ཤེད་ཇེ་མཐོར་གྱུར་བའི་ཉེན་ཁ་ཡི་རྒྱུ་རྐྱེན་ལྟ་བུ།
འོན་ཀྱང་། ཨ་ཡེ་ལེ་ནོ་སིའི་མངའ་སྡེ་ཁེ་རོ་ས་ཁུལ་གྱི་སྐྱེས་པ་ཚོར་ཁྲག་ཤེད་ཇེ་མཐོར་འགྱུར་བའི་ཉེན་ཁ་ཡི་རྒྱུ་རྐྱེན་ལྟ་བུ་དང༌།
ཡང་ན། མེ་སོ་རིའི་ས་ཁུལ་གྱི་སན་ལེ་ཡོ་བེ་སུ་གྲོང་ཁྱེར་ནང་གི་སྐྱེས་པ་ཚོར་ཁྲག་ཤེད་ཇེ་མཐོར་འགྱུར་བའི་ཉེན་ཁ་ཡི་རྒྱུ་
རྐྱེན་ལྟ་བུ་རུང་བ་ཡིན།
༢། ཀློག་པ་པོ་རྣམས་ཀྱིས་རྒྱུ་ཆའི་གནས་བསྡུས་དེ་དག་གིས་ཁྱེད་ཀྱི་དམིགས་དོན་ལ་རྒྱབ་སྐྱོར་ཇི་ལྟར་བྱེད་ཚུལ་
མཐོང་རྒྱུའི་ཆེད། གནས་ཚུལ་གཙོ་བོ་རེའུ་མིག་ཏུའམ་ཨང་ཀའི་དཔེ་རིས་སུ་འཇུག་དགོས། དཔེར་ན་ཨང་ཀའི་དཔེ་རིས་
ནང་ཡོད་པའི་ཨང་གྲངས་རྣམས་ཀྱིས་འཕེལ་ཕྱོགས་ཤིག་སྟོན་པ་དང༌། འཕེལ་ཕྱོགས་ཀྱི་ཚད་གཞི་དེ་གནད་འགག་ཆེན་
པོ་ཡིན་ན་འགྱུར་བ་དེ་མཐའ་མའི་ཀ་ཐིག་ནང་སྟོན་དགོས། དཔེ་རིས་ནང་གི་ཐིག་ཅིག་གཞན་རྐྱེན་གྱིས་འགྱུར་བ་ཐེབས་
ཀྱང་དཔེ་རིས་ནང་དེ་གླེང་མེད་པའི་སྐབས་སུ་དཔེ་རིས་དེའི་ཐོག་ཡི་གེ་བསྣན་ནས་འགྲེལ་བཤད་རྒྱག་དགོས།
ས་ཁུལ་ཕྱོགས་གཉིས་སུ་བགོས་རྗེས་ཀློག་འདོན་དང་ཨང་རྩིས་ཀྱི་ཐོབ་གྲངས་ཧ་ལམ་བརྒྱ་ཆའི་བརྒྱ་ཉམས་རྒུད་ལ་སོང་
ན་ཡང༌། ཨང་རྩིས་དང་ཀློག་འདོན་ཁ་གསབ་ཀྱི་ལས་འཆར་སྲོལ་གཏོད་བྱས་པ་ནས་བཟུང་འཕེལ་ཕྱོགས་ཆ་ཚང་བརྗེ་བོ་རྒྱབ་པ་རེད།
༣། གོ་དོན་ཇི་ལྟར་འགྲེལ་ཚུལ་གསལ་བཤད་བྱེད་པའི་ཚིག་གྲུབ་ཅན་གྱི་རི་མོ་དང་ཨང་ཀའི་དཔེ་རིས་གསར་གཏོད་
བྱེད་དགོས། དེ་ནས་རང་ཉིད་ཀྱི་དམིགས་ཡུལ་ལྟར་ཀློག་པ་པོས་དོ་སྣང་བྱེད་པའི་རེའུ་མིག་དང་ཨང་ཀའི་དཔེ་རིས་ནང་ཅི་
ཞིག་ཡོད། བྱེ་བྲག་ཏུ་ཨང་གྲངས་གང་རུང་དང་ངོ་སྤྲོད་པའི་ཚིག་གྲུབ་ནང་གསལ་སྟོན་བྱས་པའི་འབྲེལ་བ་
འདོན་དགོས། དཔེར་ན་དེའི་གོང་དུ་བཤད་པའི་ཚིག་གྲུབ་ཀྱིས་རྒྱབ་སྐྱོར་ཇི་ལྟར་བྱེད་ཀྱི་ཡོད་མེད་ཤེས་རྟོགས་ཡོང་ཆེད་ང་
ཚོས་རེའི་མིག་༡༥་༣ ཞིབ་འཇུག་བྱེད་པ་ལྟ་བུ་རེད།
རླངས་སྣུམ་འཛད་སྤྱོད་བྱེད་ཚད་འཕར་རྒྱུ་ཡིན་པར་ཚོད་དཔག་རྣམས་ནོར་འཁྲུལ་ཡིན་པ་ར་སྤྲོད་བྱུང་བ་རེད།
ཚིག་གྲུབ་ཅིག་བསྣན་ནས་ང་ཚོས་རེའུ་མིག་༡༥་༤ ནང་གི་རྒྱུ་ཆའི་གནས་བསྡུས་ལ་གོ་དོན་ཇི་ལྟར་འགྲེལ་ཚུལ་
བཤད་ཡོད་པ་དང་། ཚོན་མདངས་ཀྱིས་ང་ཚོས་གནས་ཚུལ་དེ་གང་ནས་རྙེད་ཀྱི་ཡོད་པ་བཤད་ཡོད།
༡༥་༣་༢དཔེ་རིས་རྣམས་སྟབས་བདེ་ཡོང་ཐབས་ལ་འབད་བརྩོན་བྱེད་དགོས།
ལམ་སྟོན་ཁ་ཤས་ཀྱི་ནང་དུ་རྒྱུ་ཆའི་གནས་བསྡུས་གང་མང་མང་ཞིག་དཔེ་རིས་ནང་བླུགས་དགོས་པའི་སྐུལ་མ་བཏང་
ཡོད། འོན་ཀྱང་ཀློག་པ་པོ་རྣམས་ལ་དགོས་པ་ནི་ཁྱེད་ཀྱིས་བཤད་འདོད་པའི་དོན་དག་ལ་འབྲེལ་བ་ཡོད་པའི་རྒྱུ་ཆའི་
གནས་བསྡུས་ཁོ་ན་དང་སེམས་འཕྲོ་རུ་མི་འཇུག་པ་དེ་ཡིན།
དཔེ་རིས་ཚང་མར་དགོས་པ་ནི་གཤམ་གསལ།
༡། འབྲེལ་ཡོད་ཀྱི་རྒྱུ་ཆའི་གནས་བསྡུས་ཁོ་ན་འགོད་པ། གལ་སྲིད་ཁྱེད་ཀྱིས་ཐོ་འགོད་ཆེད་རྒྱུ་ཆའི་གནས་བསྡུས་ཁོ་ན་
དེའི་ནང་འཇུག་རྒྱུ་ཡིན་ན་དེ་གཞིར་བཟུང་སྟེ་མིང་བྱང་འགོད་པ་དང་། དེ་དག་ཟུར་རྒྱན་ནམ་ལྷན་ཐབས་ཀྱི་ནང་འཇུག་དགོས།
༢། མཐོང་ཐུབ་པའི་ནུས་པ་སྟབས་བདེ་བཟོ་དགོས།
འདྲ་རིས་གཉིས་ལས་མང་བ་ཡོད་ན་དཔེ་རིས་ཀྱི་སྒམ་ནང་འཇུག་དགོས།
རྒྱབ་ལྗོངས་ཚོན་མདངས་དང་གྲུབ་གཟུགས་ཡོད་པ་བཟོ་མི་རུང་།
རེའུ་མིག་རྣམས་ལ།
ནམ་ཡང་འཕྲེད་ཐིག་དང་གྱེན་ཐིག་གཉིས་ཆ་ཐིག་ནག་པོ་བཀོལ་སྤྱོལ་མ་བྱེད། གལ་ཏེ་རེའུ་མིག་ཅུང་རྙོག་འཛིངས་ཆེ་
བའམ་ཡང་ན་ཀློག་པ་པོ་རྣམས་ཀྱི་མིག་ཟུང་ཁ་ཕྱོགས་གཅིག་ཏུ་རྒྱུ་ཆའི་གནས་བསྡུས་ལ་ཞིབ་བསྡུར་བྱེད་དུ་འཇུག་འདོད་
ན་ཐིག་སྐྱ་ཤད་ཅན་བཀོལ་སྤྱོད་བྱེད་དགོས།
གྲལ་བསྟར་མང་པོ་ཅན་གྱི་རེའུ་མིག་ཅིག་ཡིན་ན་གྲལ་བསྟར་ལྔ་རེའི་མཚམས་སུ་གྲིབ་གཟུགས་སྐྱ་བོ་རེ་ཡོད་ན་ལེགས།
དཔེ་རིས་དང་ཐིག་རིག་རྣམས་ལ།
གལ་སྲིད་ཐིག་རིས་ཅུང་རྙོག་འཛིངས་ཆེ་བའམ་ཡང་ན་ཀློག་པ་པོ་རྣམས་ཀྱིས་གནད་དུ་ཁེལ་བའི་ཨང་གྲངས་རྣམས་
མཐོང་གི་འཇུག་འདོད་པའི་སྐབས་ཁོ་ནར་རྒྱབ་ལྗོངས་སྒྲོམ་ལྡན་ཐིག་ཅན་བཀོལ་སྤྱོད་བྱེད་དགོས། དེ་དག་སྐྱ་ཤས་ཅན་བཟོ་དགོས།
མི་མཐུན་པའི་ཁྱད་ཆོས་ཅན་སྟོན་པའི་སྐབས་ཁོ་ནར་ཚོན་ལྡན་ནམ་གྲིབ་གཟུགས་ཅན་གྱི་ཐིག་རིས་སམ་ནར་རིས་
བཀོལ་དགོས། རྩོམ་ཡིག་དེ་ཚོན་ཁྲའི་ནང་དཔར་སྐྲུན་བྱེད་པ་དང་རྗེས་སུ་པར་བཤུས་རྒྱག་གི་མེད་པའི་གནས་
སྐབས་ཁོ་ནར་ཚོན་ཁྲ་བེད་སྤྱད་བཏང་ན་ལེགས། (ནག་པོ་དང་དཀར་པོ་ཁོ་ན་པར་བཤུས་རྒྱག་དུས་ཚོན་ཁྲ་ཚང་མ་
གཅིག་པ་ལྟ་བུར་འགྱུར་གྱི་ཡོད།)
• ཚོན་བྱེད་ཀྱི་ནར་རིས་ཅན་ནམ། (དཔེར་ན་མོ་ཏྲ་བཟོ་སྐྲུན་ཁང་མཚོན་པའི་མོ་ཏྲའི་པར་རིས་ལྟ་བུ།)
ཡང་ན་ནུས་པ་འདོན་པ་ཁོ་ནའི་ཆེད་ངོས་གསུམ་ལྡན་གྱི་དཔེ་རིས་སྣོན་པ་སོགས་ནམ་ཡང་བེད་སྤྱོད་མ་གཏོང༌།
གཉིས་ཀ་སྦྱངས་པ་མ་ཐོན་པ་ལྟ་བུ་དང༌། ཀློག་པ་པོས་རིན་ཐང་འཇལ་བར་འཁྱོག་བཤད་དུ་འགྲོ་ཉེན་ཡོད།
ཀློག་པ་པོ་རྣམས་ཆ་ཚད་གསུམ་ལྡན་གྱི་དཔེ་རིས་ལ་ཆ་རྒྱུས་ཡོད་ན་རྒྱུ་ཆའི་གནས་བསྡུས་རྣམས་དཔེ་རིས་གཞན་
གྱི་ནང་སྟོན་མི་ཐུབ་པའི་སྐབས་ཁོ་ནར་ཆ་ཚད་གསུམ་ལྡན་གྱི་དཔེ་རིས་བཟོ་བཀོད་བྱས་ན་ལེགས།
༣། མིང་བྱང་གསལ་པོར་བཀོལ་བ།
རེའུ་མིག་ནང་གི་གྲལ་བསྟར་དང་ཀ་ཐིག་ཡོད་ཚད། དཔེ་རིས་དང་ཐིག་རིས་ནང་གི་ཚངས་ཐིག་ཡོད་ཚད་ལ་མིང་བྱང་བཀོད་ན་ལེགས།
དཔེ་རིས་ཀྱི་བར་མཚམས་དང་གྱེན་དུ་ཕྱོགས་པའི་ཀ་ཐིག་སྟོན་པའི་ཆེད་འགྲིག་རྟགས་དང་མིང་བྱང་བཀོལ་ན་ལེགས།
ཡག་ཤོས་བྱུང་ན་ཟུར་དུ་འགྲེལ་བཤད་རྒྱག་པ་ལས་སྟར་ཕྲེང་དང་། དྲ་བཅད་རེའུ་མིག་ཁག །དེ་མཚུངས་སྣང་བརྙན་
དེ་གའི་ནང་མིང་བྱང་འགོད་པ་ལེགས། མིང་བྱང་རྣམས་ཀྱིས་སྣང་བརྙན་དེ་རྙོག་འཛིངས་ཅན་དུ་བསྒྱུར་བའི་སྐབས་ཁོ་
ནར་ཟུར་དུ་འགྲེལ་བཤད་རྒྱག་དགོས།
དམིགས་བཀར་གྱི་ཨང་གྲངས་ཤིག་གནད་འགག་ཆེན་པོར་གྱུར་ཡོད་ན་རེའུ་མིག་ནང་དུ་དྲ་བཅད་རེའུ་མིག་གམ་
སྒོར་དབྱིབས་ཀྱི་ཆ་ཤས་ཅན་སྣོན་པའམ་དཔེ་རིས་ནང་གི་འཕྲེད་ཐིག་སྒང་ལ་ཚེག་འགོད་དགོས།
༡༥་༤ རེའུ་མིག་དང་དཔེ་རིས། རི་མོའི་མཚོན་དོན་བཅས་ཀྱི་སྐོར་དམིགས་བསལ་ལམ་སྟོན།
བཅད་མཚམས་གསལ་པོར་བཟོ་བ།
༡༥་༤་༡རེའུ་མིག །
ཆའི་གནས་བསྡུས་ཧ་ཅང་མང་བའི་རེའུ་མིག་ནི་འཚང་ཁ་རྒྱག་པ་ལྟ་བུར་སྣང་བས་ན་ཀློག་པ་པོར་ཕན་ཐོགས་ཡོང་
ཆེད་དེ་དག་གོ་རིམ་སྒྲིག་དགོས་པ་ཡིན།
རྩ་དོན་ཞིག་གཞིར་བཞག་ནས་གྲལ་བསྟར་དང་ཀ་ཐིག་རྣམས་བང་རིམ་བཞིན་སྒྲིག་ནས་ཁྱེད་ཀྱིས་སྟོན་འདོད་པ་གང་
ཞིག་ཀློག་པ་པོ་རྣམས་ཀྱིས་ལམ་སེང་རྙེད་ཐུབ་པ་བྱེད་དགོས། རང་འགུལ་གྱིས་ཀ་ཁའི་གོ་རིམ་ལྟར་སྒྲིག་མི་རུང༌།
ཨང་གྲངས་རྣམས་འབྲེལ་ཡོད་ཀྱི་རིན་ཐང་ཞིག་ལ་མཁོ་བསྡུ་བྱེད་དགོས། གལ་སྲིད་ཁྱད་པར་ནི་༡༠༠༠ ལས་ཉུང་བ་
ཡིན་ན་དེ་ཙམ་གནད་འགག་མེད་ཀྱང་། ༢༡༢༣༤༩༩ ལྟ་བུ་ནི། འབྲེལ་མེད་ཞིག་ཏན་ཏན་བྱས་ནས་གལ་ཆེར་བརྩིས་པ་ཞིག་རེད།
རེའུ་མིག་༡༥་༥ ནི་གོ་རིམ་འཛིང་བའམ་ཟ་ངེ་ཟིང་ངེར་ལྟར་མཐོང་བ་དང་། དེའི་ནང་གི་དོན་ཚན་རྣམས་ཕན་ཐོགས་ཡོད་
པའི་སྒོ་ནས་གོ་རིམ་སྒྲིག་མེད།
དེ་དང་བསྡུར་ན་རེའུ་མིག་༡༥་༦ གསལ་པོ་ཡིན། རྒྱུ་མཚན་ནི་དེའི་ཁ་བྱང་ནང་གནས་ཚུལ་འཛོམས་པོ་དང༌། མཐོང་སྣང
ལ་གོ་རིམ་འཛིང་མེད་པ། དོན་ཚན་རྣམས་གོ་རིམ་འགྲིག་པོ་ཡོད་པས་ང་ཚོས་བཀོད་རིས་རྣམས་ལས་སླ་བོའི་སྒོ་ནས་ནས་མཐོང་ཐུབ།
རེའུ་མིག།༡༥་༦
ཕྱི་ལོ་༡༩༩༠ ནས་༢༠༠༠ ལོའི་བར་གྱི་བཟོ་ལས་ཅན་གྱི་རྒྱལ་ཁབ་ཁག་གི་ལས་ཀ་མེད་པའི་འཕེལ་ཚད་ཀྱི་འགྱུར་ལྡོག །
ཨིན་ཇིའི་སྐད་བཤད་མཁན་དང་མི་བཤད་མཁན་གྱི་རྒྱལ་ཁབ་བསྡུར་བ།
དྲ་བཅད་རེའུ་མིག་གིས་དམིགས་བསལ་གྱི་ཨང་གྲངས་བཀོལ་ནས་མིག་གི་མཐོང་སྣང་ལ་ཤུགས་རྐྱེན་སྤྲོད་པའི་སྒོ་ནས་
གནས་ཚུལ་སྤེལ་ཀྱི་ཡོད། འོན་ཀྱང་དྲ་བཅད་རེའུ་མིག་རྣམས་བཟོ་བཀོད་ལེགས་པོའི་སྒོ་ནས་གོ་སྒྲིག་མ་བྱས་ན་སྙིང་པོ་
མེད། གལ་སྲིད་བྱེད་ཐུབ་པ་ཡིན་ན་དྲ་བཅད་རེའུ་མིག་རྣམས་ཚན་པ་དང་གོ་རིམ་བཞིན་སྒྲིག་ནས་དཔེ་རིས་དེ་རང་ཉིད་
ཀྱི་བརྡ་ལན་དང་མཐུན་པ་ཞིག་བཟོ་དགོས། དཔེར་ན། དཔེ་རིས་༡༥་༤ ནང་བརྗོད་དོན་གསལ་བའི་འགྲེལ་བཤད་ཀྱི་
ཚིག་གྲུབ་དེའི་སྔོན་དུ་བྲིས་ཡོད་པ་དང༌། དེའི་ནང་གི་དོན་ཚན་རྣམས་ཀ་ཁའི་གོ་རིམ་ལྟར་ཐོ་འགོད་བྱས་ཡོད། གོ་རིམ་དེ་
ཡིས་ཀློག་པ་པོ་རྣམས་ལ་དོན་དག་གཙོ་བོ་མཐོང་བར་རོགས་པ་བྱེད་ཀྱི་མེད།
འཛམ་གླིང་སྟེང་གི་བྱེ་ཐང་མང་ཆེ་བ་ནི། ཨ་ཧྥེ་རི་ཀའི་བྱང་ཕྱོགས་དང་དབུས་ཤར་ཁུལ་དུ་ཡོད།
དཔེ་རིས། ༡༥་༤ འཛམ་གླིང་སྟེང་གི་བྱེ་ཐང་ཆེན་མོ་བཅུ།
དེ་དང་བསྡུར་ན་དཔེ་རིས་༡༥་༥ ནི་རྗེས་སུ་མཐུན་པའི་སྣང་བརྙན་ཞིག་དང་བཅས་ཁས་ལེན་ལ་རྒྱབ་སྐྱོར་བྱེད།
འཛམ་གླིང་སྟེང་གི་བྱེ་ཐང་མང་ཆེ་བ་ཨ་ཧྥེ་རི་ཀའི་བྱང་ཕྱོགས་དང་དབུས་ཤར་ཁུལ་དུ་ཡོད།
དཔེ་རིས་༡༥་༥ འཛམ་གླིང་གི་བྱེ་ཐང་ཆེ་ཤོས་ཀྱི་ཁྱབ་ཚུལ།
སྤྱིར་བཏང་གི་དྲ་བཅད་རེའུ་མིག་ཡིན་ན་དྲ་བཅད་རེ་རེ་ཡིས་བརྒྱ་ཆའི་བརྒྱ་མཚོན་གྱི་ཡོད། འོན་ཀྱང་མཚམས་
རེར་ཀློག་པ་པོ་རྣམས་ཀྱིས་བརྒྱ་ཆའི་བརྒྱ་དེ་ནས་དམིགས་བསལ་ཨང་གྲངས་མཐོང་དགོས་ཀྱི་ཡོད། དེ་ཐབས་ལམ་
གཉིས་ཀྱི་སྒོ་ནས་སྒྲུབ་ཐུབ།
དྲ་བཅད་རྣམས་ཆ་ཚད་ཀྱི་དུམ་བུ་ཁག་ཏུ་ཆ་བགོས་བྱས་ནས་“བང་རིམ་རྩེག་པའི་” དྲ་བཅད་བཟོ་དགོས་པ་ཡིན།
ཆ་ཤས་སོ་སོར་དོན་དག་ཆ་ཚང་སྟོན་པའི་དྲ་བཅད་དང་། དེ་ནས་ཚོ་བགོས་ཀྱི་ཆ་ཤས་རྣམས་རྡོག་རྡོག་བཟོ་དགོས།
ཀློག་པ་པོ་རྣམས་ཀྱིས་དོན་ཚན་མི་འདྲ་བའི་སྤྱིའི་རིན་ཐང་ཤེས་འདོད་པ་ལས་དུམ་བུ་རེ་རེ་བཞིན་ཤེས་དགོས་ཀྱི་མེད་པའི་
གནས་སྐབས་སུ་ད་གཟོད་དོན་ཚན་དྲ་བཅད་རེའུ་མིག་བརྩེགས་མའི་ཐོག་ཏུ་འཇོག་དགོས། རྒྱུ་མཚན་ནི་ཀློག་པ་པོ་རྣམས་
ཀྱིས་མིག་ཤེས་ཁོ་ནར་བརྟེན་ནས་དུམ་བུ་དཔྱད་བསྡུར་ལས་སླ་བོའི་སྒོ་ནས་བྱེད་མི་ཐུབ། གལ་སྲིད་དྲ་བཅད་རེའུ་མིག་
བརྩེགས་མ་ཅན་བེད་སྤྱོད་གཏོང་གི་མེད་ན་གཤམ་ལྟར་སྒྲུབ་དགོས།
ལྷུ་ཚིགས་རྣམས་གཏན་ཚིགས་རིགས་པ་དང་རྗེས་སུ་མཐུན་པའི་གོ་རིམ་ཞིག་གི་ནང་སྒྲིག་དགོས། གལ་སྲིད་
བྱེད་ཐུབ་ན་ལྷུ་ཚིགས་ཆེ་ཤོས་དེ་མཐིལ་གྱི་དམའ་སར་གྲིབ་མ་ནག་ཤོས་ནང་འཇོག་དགོས།
ལྷུག་ཚིགས་རྣམས་ལ་དམིགས་བསལ་གྱི་ཨང་གྲངས་དང་བཅས་མིང་བྱང་བཀོད་ནས་མཚུངས་བསྡུར་ལ་
རོགས་རམ་བྱེད་དགོས་པ་སྟེ། ཐིག་སྐྱ་བོ་བཀོལ་ནས་ལྷུ་ཚིགས་ཁག་གི་མཚུངས་པའི་གནས་ཚུལ་མཐུན་སྦྱོར་བྱེད་དགོས།
དཔེ་རིས་༡༥་༧ ཕྱི་ལོ་༡༩༨༠ ནས་༡༩༩༩ འཛམ་གླིང་གི་ཉིང་རྡུལ་ནུས་པ་འདོན་པའི་ཚད།
གལ་སྲིད་ལྷུ་ཚིགས་རྣམས་ནི་ཁྱོན་ཡོངས་ལ་གཅིག་མཚུངས་ཀྱི་གལ་ཆེན་པོ་ཡིན་པའི་དབང་གིས་དྲ་བཅད་རེའུ་མིག་
རྣམས་སྡེ་ཚན་ནང་འགོད་དགོས་བྱུང་ན་གཤམ་ལྟར་སྒྲུབ་དགོས།
སྡེ་ཚན་རྣམས་གཏན་ཚིགས་རིགས་པ་དང་རྗེས་སུ་མཐུན་པའི་གོ་རིམ་ཞིག་གི་ནང་སྒྲིག་དགོས། གལ་སྲིད་བྱེད་ཐུབ་
ན་དྲ་བཅད་རེའུ་མིག་ཆེ་ཆུང་འདྲ་བོ་དེ་འདྲ་གཅིག་གི་རྗེས་སུ་གཅིག་འཇོག་དགོས། (རེའུ་མིག་རྣམས་གོ་རིམ་ཞིག་གི་
ནང་བང་རིམ་སྒྲིག་སྟེ་སྡེ་ཚན་དེའི་ནང་གཅིག་མཚུངས་བཟོ་དགོས།)
སྡེ་ཚན་རྣམས་ལ་མིང་བྱང་དང་བཅས་ཆ་ཚང་ལ་ཨང་ཀི་འགོད་དགོས། སྡེ་ཚན་རེ་རེའི་སྒང་ངམ་ཡང་ན་གཤམ་གྱི་
མཐིལ་དུ་མིང་བྱང་འགོད་དགོས།
དྲ་བཅད་རེའུ་མིག་ནང་ཤོང་ཐུབ་པའི་རྒྱུ་ཆའི་གནས་བསྡུས་རྣམས་ནི་ལྷུ་ཟུར་རེའུ་མིག་ནང་སྟོན་ཐུབ་པ་ཡིན། ལྷུ་ཟུར་རེའུ་
མིག་ནི་དུས་དེབ་དང་གསར་གནས་སྙིང་བསྡུས། ལོ་འཁོར་སྙན་ཞུ་རྣམས་ཀྱི་ནང་དར་སྲོལ་ཆེན་པོ་ཡོད། དེ་དག་འདྲ་
ཆགས་པོ་ཡོད་ཀྱང་དྲ་བཅད་རེའུ་མིག་དང་བསྡུར་ན་གོ་བ་ལེན་ཁག་པོ་ཡིན། ཀློག་པ་པོ་རྣམས་ཀྱིས་ངེས་པར་དུ་ཧ་ཅང་
ཐད་གཅོད་དཀའ་བའི་སྒོར་དབྱིབས་ཀྱི་ཆ་ཤས་ཁག་གི་ཆ་ཚད་བསྡུར་དགོས། འོན་ཀྱང་པ་འི་ལྷུ་ཟུར་རེའུ་མིག་(FPIE
CHART) ལ་རང་ཉིད་ཀྱི་བྱེད་ནུས་ཤིག་ཡོད་པ་སྟེ། ལྷག་པར་དུ་རྒྱུ་ཆའི་གནས་བསྡུས་ཀྱི་ཆེ་ཆུང་ཞིབ་བསྡུར་སྐབས་སྤུས་
ཀའི་མཐོང་ཕྱོགས་ངོ་སྤྲོད་བྱེད་དགོས་པའི་སྐབས་དང་། ལྷུ་ཚིགས་གཅིག་ནི་གཞན་རྣམས་ལས་ཆ་ཚད་མི་སྙོམས་པའི་སྒོ་
ནས་སྟོན་པའམ་ཡང་ན་རྒྱུ་ཆའི་གནས་བསྡུས་རྣམས་ལྷུ་ཚིགས་མང་པོའི་ནང་བགོ་འགྲེམས་བྱས་པའི་སྐབས་སུ་ཕན་
ཐོགས་ཡོད། ལྷུ་ཟུར་རེའུ་མིག་བཀོལ་ནས་གྲངས་འབོར་གྱི་རྒྱུ་ཆའི་གནས་བསྡུས་སྟོན་རྒྱུ་ལས་གཡོལ་དགོས། འོན་ཀྱང་
དེའི་ཚབ་ཏུ་དྲ་བཅད་རེའི་མིག་བཀོལ་ཆོག།
༡༥་༤་༣ ཐིག་རིས།
ཐིག་རིས་ཀྱིས་གཙོ་བོ་འཕེལ་ཕྱོགས་སྐོར་གསལ་ཁ་འདོན་པ་ཡིན་པས། ཀློག་པོ་རྣམས་ཀྱིས་ངེས་པར་དུ་འཁྲུལ་པ་མེད་
པའི་སྒོ་ནས་འགྲེལ་བཤད་རྒྱབ་ཡོད་པའི་རི་མོ་ཞིག་མཐོང་དགོས་པ་ཡིན་པས་གཤམ་ལྟར་སྒྲུབ་དགོས།
འགྱུར་ལྡོག་ཅན་གཅིག་བདམས་ནས་ཐིག་རིས་ཕྱོགས་དེའི་ནང་དང་། ཡར་ཕྱོགས་སམ་ཡང་ན་མར་ཕྱོགས་གང་
རུང་དུ་འགྲོ་རུང་དོན་དག་ལ་རྒྱབ་སྐྱོར་བྱེད་པ་ཞིག་དགོས། གལ་སྲིད་བཟང་ཕྱོགས་ཀྱི་གནས་ཚུལ་སྟེ། མཐོ་འབྲིང་
སློབ་མས་སློབ་གྲྭར་འགྲོ་མཚམས་བཞག་པའི་གྲངས་ཚད་ཇེ་ཉུང་དུ་ཕྱིན་པ་ལྟ་བུ་ཡིན་ན། དེ་ལས་ནུས་པ་ལྡན་པའི་
སྒོ་ནས་ཡར་འཕགས་པའི་ཐིག་རིས་བཀོལ་ནས་གཅིག་མཚུངས་ཀྱི་རྒྱུ་ཆའི་གནས་བསྡུས་མཚོན་པ་དང༌། ཡར་
འཕགས་པའི་ཐིག་རིས་ཀྱིས་གནས་སྟངས་ཤིག་ཇེ་མང་དུ་འགྲོ་ཚུལ་བསྟན་ཆོག །གལ་སྲིད་སྡུག་ཕྱོགས་ཀྱི་གནས་
ཚུལ་བརྗོད་འདོད་པ་ཡིན་ན། རྒྱུ་ཆའི་གནས་བསྡུས་ཀྱི་ཚབ་མཚོན་ཞིག་བཙལ་ནས་གྲངས་ཚད་མར་ཟགས་པའི་ཐིག་
རིས་བཀོལ་དགོས་པ་ཡིན།
གདམ་ཀ་གཞན་པའི་ཐོག་ནས་རང་ཉིད་ཀྱི་ལྟ་ཚུལ་གསལ་སྟོན་བྱེད་མི་ཐུབ་པའི་སྐབས་ཁོ་ནར། རི་མོ་གཅིག་གི་ཐོག་
ཐིག་རིས་དྲུག་ལས་མང་བ་འགོད་ཆོག །
གལ་སྲིད་རྒྱུ་ཆའི་གནས་བསྡུས་ཚད་གཞི་བཅུ་ལས་ཉུང་བ་ཡིན་ན་དེ་དག་ཚེག་གིས་མཚོན་དགོས། གལ་སྲིད་ཉུང་
ཤས་ཤིག་སྐབས་དོན་ལ་འབྲེལ་བ་ཡོད་ན་དེའི་ནང་ཨང་གྲངས་འཁོད་ནས་དེ་ཚོའི་ཨང་གྲངས་ཏག་ཏག་འགོད་དགོས།
དཔེ་རིས་༡༥་༨ ནང་མཐོང་གསལ་ལྟར། གྲིབ་གཟུགས་སྐྱ་བོ་གཞན་ཞིག་བཀོལ་ནས་ཐིག་གི་ཁྱད་པར་འབྱེད་ཐབས་མ་བྱེད།
དཔེ་རིས་༡༥་༨ དང་༡༥་༩ གཤིབ་བསྡུར་བྱེད་རོགས།
དཔེ་རིས་༡༥་༨ ཕྱི་ལོ་༡༩༧༠ ནས་༡༩༩༠ ལོའི་བར་ཕྱི་རྒྱལ་ནས་སྐྱེས་བའི་ཨ་རིའི་གཏན་སྡོད་མི་འབོར།
དཔེ་རིས་༡༥་༩ ཕྱི་ལོ་༡༩༧༠ ནས་༡༩༩༠ ལོའི་བར་ཕྱིའི་རྒྱལ་ཁབ་གཞན་ནས་སྐྱེས་པའི་ཨ་རིའི་གཏན་སྡོད་མི་འབོར།
དཔེ་རིས་༡༨་༨ ཅན་དེ་ཀློག་ཁག་པོ་འདུག །གང་ཡིན་ཟེར་ན་ཐལ་མདོག་གི་གྲིབ་མའི་གཏིང་ཟབ་ཚད་དེ་རྒྱབ་ལྗོངས་ཀྱི་
ཐིག་རིས་གཉིས་ཁྱད་པར་ལེགས་པོ་ཞིག་འབྱེད་ཐུབ་པར་མ་ཟད། ང་ཚོས་མིག་འགུལ་སྐྱོད་མང་པོ་བྱས་ན་གཞི་ནས་ཐིག་
རིས་དང་རི་མོ། གསལ་བཤད་གཉིས་དབར་འབྲེལ་བ་མཐུད་ཐུབ་པས་རེད། དཔེ་རིས་༡༥་༩ ཅན་གྱིས་དེ་དག་གི་འབྲེལ་
བ་ཇེ་གསལ་དུ་བཏང་ཡོད།
འདི་ལྟར་རྒྱུ་ཆའི་གནས་བསྡུས་གཅིག་ཐབས་ལམ་མང་པོས་སྒོ་ནས་སྟོན་ཚུལ་འདི་མགོ་བོ་རྨོངས་གཞི་ཞིག་
ཡིན། དཀའ་རྙོག་དེ་སེལ་ཆེད་དུ་རྒྱུ་ཆའི་གནས་བསྡུས་གཅིག་ལ་ཐབས་ལམ་མི་འདྲ་བ་བཀོལ་ནས་ཚོད་ལྟ་བྱེད་
དགོས། ཚབ་བྱེད་རི་མོ་བཀོད་སྒྲིག་བྱེད་དགོས་པ་དང་དེ་ནས་རྒྱུ་ཆའི་གནས་བསྡུས་དེ་ལ་ཆ་རྒྱུས་མེད་པའི་མི་ཞིག་ལ་
སྐད་ཆ་དྲིས་ནས་དེ་དག་གི་ནུས་པ་དང་ཁ་གསལ་པོའི་རང་བཞིན་ལ་བརྡར་ཤ་གཅོད་དུ་འཇུག་དགོས། དཔེ་རིས་འདི་
དག་ངེས་པར་དུ་ཚིག་གྲུབ་ཅིག་དང་བཅས་བཟོ་བཀོད་བྱེད་དགོས་པ་དང༌། དེ་ཡང་དཔེ་རིས་འདི་དག་གིས་ཁས་ལེན་ལ་
རྒྱབ་སྐྱོར་བྱེད་ཚུལ་གསལ་བཤད་བྱེད་དགོས།
༡༥་༥ རྒྱུ་ཆའི་གནས་བསྡུས་རྣམས་བཟང་སྤྱོད་དང་མཐུན་པ་སྤེལ་བ།
རི་མོ་རྣམས་ངེས་པར་དུ་གསལ་པོ་དང་ཡང་དག་པ་ཡིན་དགོས་པ་ཙམ་དུ་མ་ཟད་དྲང་ཚུགས་ཅན་ཡིན་དགོས། ལྟ་ཚུལ་
བརྗོད་པའི་ཆེད་རྒྱུ་ཆའི་གནས་བསྡུས་ཀྱི་སྣང་བརྙན་འཁྱོག་བཤད་མ་རྒྱག །དཔེར་ན་གཤམ་གྱི་དྲ་བཅད་རེའུ་མིག་གཉིས་
ཀས་རྒྱུ་ཆའི་གནས་བསྡུས་གཅིག་པ་བསྟན་ཡོད། འོན་ཀྱང་གོ་བརྡ་མི་འདྲ་བ་སྟོན་གྱི་ཡོད།
དཔེ་རིས་༡༥་༡༠ ཕྱི་ལོ་༡༩༨༢ ལོ་ནས་༡༩༩༤ ལོའི་བར་གྱི་རྒྱལ་སའི་འབག་བཙོག་བརྡ་སྟོན།
གཡོན་ཕྱོགས་ཀྱི་དཔེ་རིས་ཀླད་ཀོར་༠ ནས་༡༠༠ བསྡུར་ཚད་ནི། གང་འཚམ་ཁོད་སྙོམས་པོའི་གསེག་ངོས་ཤིག་བཀོད་
ཡོད་པ་དེས་འབག་བཙོག་མར་ཟགས་པའི་ཚད་ཆུང་ཆུང་ཡིན་པ་བསྟན་ཡོད། འོན་ཀྱང་གཡས་ཕྱོགས་ཀྱི་དཔེ་རིས་ནང་
གི་གྱེན་ཐིག་ནི་ཀླད་ཀོར་ནས་འགོ་འཛུགས་པ་མ་ཡིན་པར་བརྒྱད་བཅུ་ནས་ཡིན་པས། ཚད་འཇལ་བྱེད་ལ་གཅོད་འབྲེག་
བྱས་པ་ཡིན་ན་གསེག་ངོས་གསལ་པོ་ཡིན་པ་དང་དེས་མི་མཐུན་པའི་ཁྱད་ཆོས་ཆུང་ངུ་ལའང་སྒྲོ་འདོགས་བྱེད་པ་ཡིན།
དཔེ་རིས་ཀྱིས་ཀྱང་སྐབས་དོན་རྫུན་མ་བསྟན་ནས་མགོ་སྐོར་གཏོང་སྲིད། མི་ཁ་ཤས་ཀྱིས་དཔེ་རིས་༡༥་༡༡
བདེན་དཔང་དུ་བསྟན་ནས། མཐུན་ཚོགས་ཀྱི་ཚོགས་མི་ཉུང་དུ་སོང་བ་དང་ལྷན་དུ་ལས་ཀ་ཤོར་བའི་མི་གྲངས་ཀྱང་དེ་
མཚུངས་ཡིན་པར་བརྗོད་སྲིད།
དོན་དངོས་ཐོག་རེའུ་མིག་དེའི་ནང་དུ་སྐྱིད་སྡུག་གི་ཚོགས་མིའི་གྲངས་ཀ་དང་ལས་ཀ་ཤོར་ཚད་གཉིས་མཉམ་དུ་འགྲོ་
དཔེ་རིས་༡༥་༡༡ ཕྱི་ལོ་༡༩༩༣ ནས་༡༩༩༩ ལོའི་བར་གྱི་སྐྱིད་སྡུག་གི་ཚོགས་མི་དང་ལས་ཀ་ཤོར་བའི་གྲངས་ཚད།
འོན་ཀྱང་གཡོན་ཕྱོགས་ཀྱི་(སྐྱིད་སྡུག་ཚོགས་མི།) ཚངས་ཐིག་མཐོ་དམན་རིམ་པ་ནི་གཡས་ཕྱོགས་ཀྱི་(ལས་ཀ་ཤོར་བའི་
གྲངས་ཚད།) ཚངས་ཐིག་ལས་ཁྱད་པར་ཡོད་པར་བརྟེན། འཕེལ་ཕྱོགས་དེ་གཉིས་རྒྱུ་འབྲས་ཀྱི་འབྲེལ་བ་ཡོད་པ་ལྟ་བུ་
བཟོས་པ་རེད། དེ་གཉིས་ལ་འབྲེལ་བ་ཡོད་སྲིད་ཀྱང་རི་མོ་རྫུན་མ་ཡིས་དེ་ཁུངས་སྐྱེལ་བྱེད་མི་ཐུབ།
རི་མོ་ཡིས་ཀློག་པ་པོ་རྣམས་ལ་མ་གནས་རིན་ཐང་རྩིས་ལོག་ཐེབས་བཅུག་པའི་སྐབས་སུ་དཔེ་རིས་ཀྱིས་ཀྱང་
མགོ་སྐོར་གཏོང་སྲིད།
དཔེ་རིས་༡༥་༡༢ ནང་གི་རེའུ་མིག་གཉིས་ཀྱིས་རྒྱུ་ཆའི་གནས་བསྡུས་གཅིག་མཚུངས་ཀྱི་མཚོན་དོན་འགྲེལ་བརྗོད་བྱེད་ཀྱི་
ཡོད་ན་ཡང་བརྡ་ལན་མ་འདྲ་བ་སྤྲོད་པ་ལྟར་སྣང༌།
དཔེ་རིས་༡༥་༡༢ གྲོང་ཁྱེར་ཉེ་འཁོར་གྱི་རྫོང་ཁག་ནང་བཙུགས་པའི་སློབ་ཆེན་གྱི་དངོས་གཞིའི་སློབ་མའི་མཚོན་དོན།
དཔེ་རིས་༡༥་༡༢ ནང་ཡོད་པའི་རེའུ་མིག་གཉིས་ཀ་ས་ཁོངས་སྟེང་རྩེག་ཅན་གྱི་རེའུ་མིག་རེད། གཉིས་ཀས་མཐོང་ཐུབ་
པའི་ཁྱད་པར་ལ་མ་ལྟོས་པར་དེ་གཉིས་ཀྱིས་རྒྱུ་ཆའི་གནས་བསྡུས་གཅིག་མཚུངས་ཀྱི་མཚོན་དོན་འགྲེལ་བརྗོད་བྱེད་ཀྱི་
ཡོད། འདི་ལྟ་བུའི་རྒྱ་ཁྱོན་རེའུ་མིག་གིས་རིན་ཐང་གི་འགྱུར་བ་སྟོན་པ་ནི། གྲུ་ཟུར་གྱི་ཐིག་རིས་དབང་གིས་མ་ཡིན་པར་དེ་
དག་གི་ཁྲོད་ས་ཁོངས་ཀྱི་དབང་གིས་ཡིན། རེའུ་མིག་འདི་གཉིས་ཀྱི་ལྷོ་དང༌། ཤར། ནུབ་ངོས་ཀྱི་སྡེམ་ཐག་གི་ས་ཁོངས་
ཞེང་ཚད་ཕལ་ཆེར་འདྲ་མཚུངས་ཡིན་པ་དང༌། དེ་དག་གིས་བསྟན་པའི་རིན་ཐང་ལ་འགྱུར་བ་ཆེན་པོ་བྱུང་མེད་པ་མཚོན།
འོན་ཀྱང་བྱང་ངོས་ཀྱི་སྡེམ་ཐག་མངོན་གསལ་དོད་པོའི་སྒོ་ནས་ཆེ་རུ་ཡོད་པས་དེའི་མཚོན་དོན་གྱི་ཨང་གྲངས་རྣམས་
མངོན་གསལ་དོད་པོའི་སྒོ་ནས་འཕེལ་ཡོད་པ་རེད། གཡོན་ཕྱོགས་ཀྱི་རེའི་མིག་ཁྲོད་དུ། ཀློག་པ་པོ་རྣམས་ཀྱིས་སྟེང་གི་
སྡེམ་ཐག་གསུམ་ལ་དཔྱད་ཞིབ་གོ་ལོག་ཐེབས་སླ་བ་ཡིན། རྒྱུ་མཚན་ནི་དེ་དག་ནི་ཡར་འཕགས་བཞིན་པའི་བྱང་ངོས་ཀྱི་
སྡེམ་ཐག་སྒང་དུ་ཡོད་པས། སྡེམ་ཐག་དེ་ཚོ་ཡང་མཉམ་དུ་ཡར་འཕགས་ཀྱི་ཡོད་པའི་སྣང་བ་སྟེར། གཡས་ཕྱོགས་ཀྱི་རེའུ་
མིག་ཁྲོད་དུ་དེ་ལྟར་མ་ཡིན་པར་སྡེམ་ཐག་དེ་གསུམ་པོ་ཡར་འཕགས་མེད་པའི་དོན་ནི་དེ་དག་ཞབས་སུ་ཡོད་པས་ཡིན།
ད་ནི་བྱང་གི་སྡེམ་ཐག་ཁོ་ན་ཡར་འཕགས་པ་ཡིན།
གཤམ་དུ་མིག་གི་མཐོང་ཚུལ་ལ་བརྡ་ལན་ཕྱིན་ཅི་ལོག་སྤྲོད་པ་ལས་གཡོལ་ཐབས་ཀྱི་ལམ་སྟོན་བཞི་ཡོད་པ་ནི།
བསྡུར་ཚད་བསྒྱུར་བཅོས་བྱས་ཏེ་ཇེ་ཆར་རམ་ཡང་ན་ཇེ་ཆུང་དུ་གཏོང་མི་རུང་།
དཔེ་རིས་ཀྱི་རི་མོ་ཡིས་རིན་ཐང་ལ་འཁྱོག་བརྗོད་བྱེད་པའི་རིགས་སྤྱོད་མི་རུང་།
རེའུ་མིག་གམ་དཔེ་རིས་རྣམས་དགོས་མེད་ཀྱི་རྙོག་འཛིངས་ཅན་ནམ་ཡང་ན་ཧ་ཅང་སྟབས་བདེ་བོ་ཅན་བཟོས་་ནས་གོ་
ནོར་ཐེབས་སུ་འཇུག་མི་རུང་།
གལ་ཏེ་རེའུ་མིག་གམ་དཔེ་རིས་ཀྱིས་དོན་དག་ཅིག་ལ་རྒྱབ་སྐྱོར་བྱེད་ཀྱི་ཡོད་ན་དེ་གསལ་པོར་བརྗོད་དགོས།
ས་བཅད་བཅུ་དྲུག་པ། ངོ་སྤྲོད་དང་མཇུག་སྡོམ།
ངོ་སྤྲོད་ལེགས་པོ་ཞིག་གིས་ཀློག་པ་པོ་རྣམས་ལ་དོ་སྣང་ཆེན་པོས་རྩོམ་ཡིག་ཀློག་པར་སྐུལ་མ་གཏོང་བ་དང༌། དེ་ཤེས་
རྟོགས་ལེགས་པོ་ཞིག་ཡོང་བར་གྲ་སྒྲིག་བྱེད་དུ་འཇུག་པ་ཡིན། མཇུག་སྡོམ་ལེགས་པོ་ཞིག་གིས་ཧ་ཅང་གསལ་པའི་བརྗོད་
དོན་གྱི་སྙིང་པོ་གཞན་གྱི་ཡིད་ལ་འཇོག་པ་དང༌། དེའི་གནད་འགག་ལ་ཡང་བསྐྱར་རྗེས་སུ་ཡི་རང་བྱེད་དུ་འཇུག་པ་ཡིན།
ས་བཅད་འདིའི་ནང་ང་ཚོས་དེ་གཉིས་ཇི་ལྟར་འབྲི་བའི་སྐོར་བརྗོད་རྒྱུ་ཡིན། ངོ་སྤྲོད་དང་མཇུག་སྡོམ་བསྐྱར་ཞིབ་ཐོག་ལ་
དུས་ཚོད་གཏོང་བ་ནི། ཁྱེད་ཀྱིས་རྩོམ་ཡིག་བསྐྱར་ཞིབ་ཐོག་དུས་ཚོད་བཏང་བའི་ཁྲོད་ཀྱི་གལ་འགངས་ཆེ་ཤོས་ཀྱི་དུས་
སྐབས་ཤིག་ཀྱང་ཡིན།
རང་ཉིད་ལ་གྲུབ་འབྲས་ཐོན་པའི་ཟིན་བྲིས་ཤིག་ཡོད་ཚེ། མཐའ་མའི་ངོ་སྤྲོད་དང་མཇུག་སྡོམ་འབྲི་བར་གྲ་སྒྲིག་བྱས་ཟིན་པ་
ཡིན། རྩོམ་པ་པོ་ཁག་ཅིག་གིས་སྐབས་དེར་ཚད་ལྡན་གྱི་འགྲོ་ལུགས་ཤིག་གི་རྗེས་སུ་འབྲང་བ་སྟེ། “གྲུང་ཤ་དོད་པོའམ་
སྙིང་རྗེ་བོའི་བྱ་དངོས་ཤིག་གིས་གཞན་གྱི་ཡིད་དབང་འགུག་པ” ལྟ་བུ་ཞིག་དགོས་པར་འདོད། དེ་ནི་ཕན་ཐོགས་མེད་པའི་
ལམ་སྟོན་ཞིག་མ་རེད། འོན་ཀྱང་ཀློག་པ་པོ་རྣམས་ལ་གྲུང་ཤ་དོད་པོ་དང་སྙིང་རྗེ་བོ་ལས་ལྷག་ཅིག་དགོས་ཀྱི་ཡོད། ལེའུ་
གཉིས་པའི་ནང༌། ང་ཚོས་ཞིབ་འཇུག་གི་གནད་དོན་ཞིག་གཞིར་བཞག་ནས་ལས་འཆར་བཟོ་སྟངས་སྐོར་བསྟན་ཡོད།
འདིར་ང་ཚོས་གནད་དོན་དེ་བེད་སྤྱད་ནས་ཀློག་པ་པོའི་ལྷན་དུ་མཉམ་ལས་ཇི་ལྟར་བྱེད་པའི་སྐོར་སྟོན་རྒྱུ་ཡིན།
ཁོ་ཚོའི་ཡིད་དབང་གང་ཞིག་གིས་འགུག་མིན་ནི། ཁོ་ཚོས་ཐག་གཅོད་བྱེད་དགོས་པར་འདོད་པའི་གནད་དོན་ཞིག་ལ་ཐུག་
ཡོད། འདི་རྒྱུན་འཁྱོངས་བྱེད་མིན་ནི་དེ་སེལ་ཐབས་བྱེད་པའི་ཐབས་ལམ་ཞིག་རྙེད་མིན་གྱི་ཁས་ལེན་ལ་རག་ལས་པ་ཡིན།
ང་ཚོས་བརྗོད་ཟིན་པ་ལྟར། ནམ་རྒྱུན་“ངས་ངོས་ལེན་བྱེད་ཀྱི་མིན་” ཟེར་པའི་ཀློག་པ་པོ་རྣམས་དང་ལྷན་དུ་མཉམ་ལས་
བྱེད་ཐུབ། འོན་ཀྱང་ཁུངས་འཁྱོལ་མི་ཐུབ་པ་ཞིག་ནི་དཔུང་བ་གསིག་གསིག་གམ་མགོ་བོ་ཐད་དུ་གཡུག་ནས་“ང་ལ་
བསམ་འཆར་མེད་” ཟེར་མཁན་གྱི་ཀློག་པ་པོ་ཚོ་ཡིན།
༡༦་༡ ངོ་སྤྲོད་སྤྱིའི་སྒྲོམ་གཞི།
ང་ཚོས་ནན་བརྗོད་བྱས་པ་ལྟར། ཞིབ་འཇུག་ཚོགས་སྡེ་མི་འདྲ་བའི་དབང་གིས་ལས་དོན་སྒྲུབ་སྟངས་ཀྱང་མི་འདྲ་བ་ཡིན།
འོན་ཀྱང་ཁྱད་པར་དེ་དག་ཁྲོད་མངོན་གསལ་དོད་ཤོས་ནི་ངོ་སྤྲོད་འབྲི་སྟངས་ཡིན། གཤམ་དུ་ཡོད་པའི་སྙིགས་དོར་བཅུད་
ལེན་གྱི་དཔེ་མཚོན་གསུམ་ནི་རིག་གནས་ཀྱི་མཐའ་དཔྱོད་དང་། རྩིས་འཁོར་གྱི་ཇུས་འགོད། ཁྲིམས་ལུགས་ཀྱི་ལོ་རྒྱུས་
སོགས་ཀྱི་ཁྱབ་ཁོངས་ནས་བྱུང་བ་ཞིག་རེད། དེ་དག་ཕྱི་ཚུལ་ནས་བལྟས་ན་མི་འདྲ་ནའང་དེ་དག་གི་རྩ་བའི་གྲུབ་ཚུལ་ནི་
གཅིག་མཚུངས་ཡིན།
(༡) ཅིའི་ཕྱིར་འཕྲུལ་ཆས་ནི་གང་ཟག་དང་འདྲ་བོར་འགྱུར་མ་ཐུབ་ཡིན་ནམ། སྐར་མའི་འགྲུད་བཞུད་(Star Trek) མུ་
འབྲེལ་བརྙན་འཕྲིན་གྱི་མི་རབས་རྗེས་མ་ཟེར་བའི་ལེ་ཚན་རེ་རེའི་ནང་ཨན་ཌོརོ་ཊིར་(རྩིས་འཁོར་གྱི་གནས་བསྡུས
Android Data) གྱིས་མིའི་རིགས་ནི་ཇི་ལྟར་མི་རུ་གྱུར་ཚུལ་སྐོར་ལ་རེ་དོགས་མ་ཆོད་པར་བསྡད་ཡོད་པའི་སྐོར་དང༌། སྔོན་
ཆད་ཀྱི་སྐར་མའི་འགྲུད་བཞུད་ཀྱི་མུ་འབྲེལ་བརྙན་འཕྲིན་ནང་དུ་ཡང་ཕྱེད་མེ་ལྷ་(ཕྱེད་ཀ་མེ་ལྷ་དང་ཕྱེད་ཀ་མི་ཡིན་པའི་
འཁྲབ་སྟོན་པ་HalfVulcan) ཡིན་པའི་སྐུ་ཞབས་སི་པོ་ཁུ་ནས་ཀྱང་དེ་མཚུངས་ཀྱི་དྲི་བ་བཏང་ཡོད་པ་སྟེ། རང་ཉིད་མི་ཞིག་
ཡིན་པའི་གནས་བབ་དེ་འཕྲུལ་ཆས་ལྟ་བུའི་རིག་པ་དང་བརྩེ་དུང་མེད་པ་ཡིས་སྐྱོན་བཏང་བ་རེད། དོན་དངོས་ཐོག་རྒྱུ་ཆའི་
གནས་བསྡུས་དང་སི་པོ་ཁུ་གཉིས་ནི། ཉེ་བའི་དུས་སྐབས་སུ་འགྲོ་བ་མིའི་གཤིས་ཀ་མི་དང་འདྲ་བོ་འཚོལ་ཞིབ་བྱེད་མཁན་
དེ་ཡིན་པ་དང་། དེ་ལྟ་བུའི་དྲི་བ་ནི་ཧྥེ་རིན་ཁུ་སུའི་“གསོན་འདྲེ་” (Frankenstein's monster) དང་“ཚར་གཅོད་པ་”
(Terminator) ཞེས་པའི་གློག་བརྙན་ནང་གི་སྲོག་ཆགས་དང་འཕྲུལ་ཆས་ཀྱི་མིའི་སྐོར་ལ་བཏོན་ཡོད། འོན་ཀྱང་དྲི་བ་དངོས་
ནི་མི་རུ་འགྱུར་བར་འབད་བརྩོན་བྱེད་བཞིན་པའི་འཁྲབ་སྟོན་པ་རྣམས་མི་རིགས་དཀར་པོ་དང་སྐྱེས་པ་ཡིན་པའི་རྒྱུ་མཚན་
གང་ཡིན་ནམ། རིག་གཞུང་གི་སྒང་ནས་འགྲེལ་བཤད་རྒྱབ་ན་ཁོ་ཚོས་“རྒྱུན་ལྡན་” དུ་འདོད་པའི་འདུ་ཤེས་ལ་མི་མངོན་
པའི་སྒོ་ནས་གཏོར་བཤིག་གཏོང་གི་ཡོད་དམ། དོན་དངོས་ཐོག་དཔེ་བཟང་ཅན་གྱི་མི་སྣ་ནི་ནུབ་ཕྱོགས་པའམ་མི་རིགས་
དཀར་པོ་ཡིན་པར་ཆ་བཞག་ནས། ཧ་ལམ་འཛམ་གླིང་སྟེང་གི་མི་རིགས་གཞན་མང་ཆེ་བ་སྣང་མེད་བཏང་ཡོད།
(༢) རྒྱུན་མཐུད་སྤུས་ཚད་མཐོར་འདེགས་མ་ལག་(cQ) (ཀམ་པུ་ཊར) ལས་འཆར་གྱི་ཆ་ཤས་ཡིན་པའི་མོ་ཊོར་ཌམ་
( Motordyne) རྩིས་འཁོར་བཟོ་ཚོང་ཁང་གིས་ཡུག་ནེ་ཌེན་(Unidyne) དྲ་རྒྱའི་བརྒྱུད་ལམ་གྱི་མཐུད་མཚམས་སྤྱོད་མཁན་
བསྐྱར་དུ་ཇུས་འགོད་བྱ་རྩིས་ཡོད། དེའི་མཐུད་མཚམས་ཀྱི་ཚད་གཞི་ནི་རང་གིས་འགྲེལ་བཤད་བྱས་པའི་མཚོན་རྟགས་
དམིགས་བསལ་བ་བཀོལ་པར་བརྟེན། སྤྱོད་མཁན་ལ་ངག་ཐོག་གི་གསལ་བཤད་མི་དགོས་པར་དེའི་བྱེད་ནུས་ངོས་འཛིན་
བྱེད་ཐུབ། མོ་ཊོར་ཌམ་གྱིས་འདྲ་རིས་དེ་རྣམས་ལ་ཉེ་བའི་ལོ་གསུམ་རིང་ཚོད་ལྟ་བྱས་མོད། དེ་ལ་མཚོན་རྟགས་གང་ཞིག་
ནི་རང་ཉིད་གསལ་བྱེད་ཀྱི་ནུས་པ་ཡོད་པའི་རྒྱུ་ཆའི་གནས་བསྡུས་སྟོན་རྒྱུ་མེད། འདི་ལྟར་རྒྱུ་ཆའི་གནས་བསྡུས་མེད་
པར་ང་ཚོས་ཡང་བསྐྱར་མཚོན་རྟགས་གང་དག་ཇུས་འགོད་བྱེད་དགོས་མིན་ཐག་གཅོད་མི་ཐུབ། སྙན་ཞུ་འདིའི་ནང་འདྲ་
རིས་བཅུ་གཅིག་གི་རྒྱུ་ཆའི་གནས་བསྡུས་འདོན་སྤྲོད་བྱས་ཡོད་པ་ལས། དེའི་ནང་གི་འདྲ་རིས་ལྔ་ཡིས་རང་ཉིད་གསལ་
བཤད་བྱེད་མི་ཐུབ་པ་བསྟན་ཡོད།
(༣) དེང་སྐབས་ཀྱི་སྤྱི་ཚོགས་ཡིན་ན་ཕྱི་ལོ་༡༧༨༠ ནང་ཨ་མེ་རི་ཁའི་འགོག་སྲུང་འཛིང་རགས་ཀྱི་རྒྱབ་ཏུ་གསོན་
བཟུང་བྱས་པའི་མི་སེར་གྱི་ལྭ་གྱོན་པའི་ཨིན་ཇིའི་གསང་མྱུལ་འཇོན་ཨན་ཌི་རེའོ་ལྟ་བུ་ལྕེབས་ཐག་བརྒྱབ་ནས་གསོད་སྲིད་
དམ། ཁོ་ནི་བླ་ན་མེད་པའི་རྒྱལ་གཅེས་པ་ཞིག་ཏུ་ངོས་འཛིན་བྱས་ན་འང་ཁོ་ལ་གཞུང་འབྲེལ་བཀའ་ཁྱབ་འོག་དམག་
ཁྲིམས་ཀྱི་ཆད་པ་ནན་མོ་བཅད་ནས་སྡུག་བསྔལ་མྱོང་དགོས་བྱུང་ཡོད། དུས་ཚོད་ཀྱི་འཕོ་འགྱུར་དང་བསྟུན་ནས་ང་ཚོའི་
སྲོལ་རྒྱུན་ལ་འགྱུར་བ་བྱུང་ཡོད་ཀྱང་གསང་མྱུལ་གྱི་ཉེས་ཆད་ལ་འགྱུར་བ་བྱུང་མེད། འདི་ནི་སྲོག་ཁྲིམས་བཅད་ཆོག་པའི་
གཞུང་འབྲེལ་བཀའ་ཁྱབ་ཅན་གྱི་ནག་ཉེས་གཅིག་པུ་དེ་རེད། འོན་ཀྱང་ཉེ་ཆར་ཆེས་མཐོའི་ཁྲིམས་ཁང་གིས་སྤྱི་དམངས་ཀྱི་
གྱོད་དོན་ཁྲོད་ཀྱི་བཙན་ཤེད་རང་བཞིན་གྱི་སྲོག་ཁྲིམས་བཀའ་ཁྱབ་ཕྱིར་བསློགས་ཡོད་པས། དམག་དོན་གྱོད་གཞིའི་ཐད་
གཞུང་འབྲེལ་བཀའ་ཁྱབ་རང་བཞིན་གྱི་སྲོག་ཁྲིམས་གཅོད་པའི་བཀའ་ཁྱབ་འཁྲུལ་གཞི་ཅན་ཞིག་ཏུ་བཟོས་པ་རེད། གལ་
ཏེ་ཆེས་མཐོའི་ཁྲིམས་ཁང་གི་བཀའ་ཁྱབ་དེ་དམག་ཕྱོགས་ལ་བཀོལ་ཆོག་ན་དབུས་གྲོས་ཚོགས་ནས་དམག་ཁྲིམས་ལ་
བཟོ་བཅོས་རྒྱག་དགོས་སམ། རྩོམ་ཡིག་འདིའི་ནང་དེ་ལྟར་བྱེད་དགོས་པར་མཇུག་སྡོམ་རྒྱབ་ཡོད།
ངོ་སྤྲོད་(འབྲི་སྟངས།) འདི་གསུམ་གྱི་ནང་བཏོན་ཡོད་པའི་བརྗོད་གཞི་དང་གནད་དོན་རྣམས་ཀློག་པ་པོ་མི་འདྲ་
བར་དམིགས་ནས་ཁྱད་པར་ཆེན་པོ་ཡོད། འོན་ཀྱང་དེ་དག་གི་རྒྱབ་ལྗོངས་སུ་ཁྱབ་ཁོངས་གང་ཡིན་ལ་མ་བལྟས་པར་ཀློག་
པ་པོ་རྣམས་ཀྱིས་ངོ་སྤྲོད་ཁྲོད་འཚོལ་པའི་རྣམ་པ་འདྲ་བོ་ཞིག་ཡོད་པ་ནི་ཐུན་མོང་གི་སྒྲོམ་གཞི་འདི་ལ་གྲུབ་ཆ་གསུམ་ཡོད་པ་སྟེ།
སྐབས་དོན་དང་མཐུན་པའི་རྒྱབ་ལྗོངས་བཟོ་བ།
གནད་དོན་གསལ་སྟོན་བྱེད་པ།
གནད་དོན་ལ་ལན་འདེབས་པའམ་སེལ་ཐབས་བྱེད་པ།
ངོ་སྤྲོད་ཚང་མར་གྲུབ་ཆ་འདི་གསུམ་པོ་ཚང་དགོས་པའི་ངེས་པ་མེད་ཀྱང་མང་ཆེ་བར་གྲུབ་ཆ་འདི་དག་ཚང་ཡོད།
གཤམ་ནས་ངོ་སྤྲོད་དེ་དག་ཁྲོད་སྐབས་དོན་དང་། གནད་དོན། ལན་འདེབས་བཅས་ཀྱི་དཔེ་མཚོན་འགོད་ན།
(༡) སྐབས་དོན། ཅིའི་ཕྱིར་འཕྲུལ་ཆས་ནི་མི་དང་འདྲ་བོ་མ་ཡིན་ནམ། དྲི་བ་དེ་དང་གཅིག་མཚུངས། ཧྥེ་རིན་ཁུ་སུའི་གསོན་
འདྲེ་(Frankenstein's monster) དང་ཚར་གཅོད་པ་(Terminator) ཞེས་པའི་གློག་བརྙན་ནང་གི་སྲོག་ཆགས་དང་འཕྲུལ་ཆས་
ཀྱི་མིའི་སྐོར་ལ་དྲི་བ་བཏོན་ཡོད།
གནད་དོན། དོན་དངོས་ཀྱི་གནད་དོན་ནི་ཁོ་ཚོས་མི་མངོན་པའི་སྒོ་ནས་གཏོར་བཤིག་ཅན་གྱི་འདུ་ཤེས་ཤིག་“རྒྱུན་ལྡན་”
དུ་འདོད་པའམ་གཏོང་གི་ཡོད་དམ།
ལན། དོན་དངོས་ཐོག་དཔེ་བཟང་མི་སྣ་ནི་ནུབ་ཕྱོགས་པ་ཡིན་པར་ཆ་བཞག་ནས་ཧ་ལམ་འཛམ་གླིང་ཐོག་གི་མི་མང་ཆེ་བ་
སྣང་མེད་དང་རྩིས་མེད་ལ་བཏང་ཡོད།
(༢) སྐབས་དོན། རྒྱུན་མཐུད་སྤུས་ཚད་མཐོར་འདེགས་མ་ལག་(CRI) (ཀམ་པུ་ཊར) ལས་འཆར་གྱི་ཆ་ཤས་ཡིན་པའི་མོ་ཊོར་
ཌམ་(Motordyne) རྩིས་འཁོར་བཟོ་ཚོང་ཁང་གིས་ཁོ་ཚོའི་ཡུག་ནེ་ཌེན་(Unidyne) དྲ་རྒྱའི་བརྒྱུད་ལམ་གྱི་མཐུད་མཚམས་
སྤྱོད་མཁན་བསྐྱར་དུ་ཇུས་འགོད་བྱ་རྩིས་ཡོད། དེའི་མཐུད་མཚམས་ཀྱི་ཚད་གཞི་ནི་རང་གིས་འགྲེལ་བཤད་བྱས་པའི་
མཚོན་རྟགས་དམིགས་བསལ་བ་བཀོལ་པར་བརྟེན། སྤྱོད་མཁན་ལ་ངག་ཐོག་གི་གསལ་བཤད་མི་དགོས་པར་དེའི་བྱེད་
ནུས་ངོས་འཛིན་བྱེད་ཐུབ། མོ་ཊོར་ཌམ་གྱིས་འདྲ་རིས་དེ་རྣམས་ལ་ཉེ་བའི་ལོ་གསུམ་རིང་ཚོད་ལྟ་བྱས་མོད།
གནད་དོན། དེ་ལ་མཚོན་རྟགས་གང་ཞིག་ནི་རང་ཉིད་གསལ་བྱེད་ཀྱི་ནུས་པ་ཡོད་པའི་རྒྱུ་ཆའི་གནས་བསྡུས་སྟོན་རྒྱུ་
མེད། འདི་ལྟར་རྒྱུ་ཆའི་གནས་བསྡུས་མེད་པར་ང་ཚོས་ཡང་བསྐྱར་མཚོན་རྟགས་གང་དག་ཇུས་འགོད་བྱེད་དགོས་པ་ཐག་གཅོད་མི་ཐུབ།
ལན། སྙན་ཞུ་འདིའི་ནང་འདྲ་རིས་བཅུ་གཅིག་གི་རྒྱུ་ཆའི་གནས་བསྡུས་འདོན་སྤྲོད་བྱས་ཡོད་པ་ལས། དེའི་ནང་གི་འདྲ་
རིས་ལྔ་ཡིས་རང་ཉིད་གསལ་བཤད་བྱེད་མི་ཐུབ་པ་བསྟན་ཡོད།
(༣) སྐབས་དོན། དེང་སྐབས་ཀྱི་སྤྱི་ཚོགས་ཡིན་ན་ཕྱི་ལོ་༡༧༨༠ ནང་གི་འཇོན་ཨན་ཌི་རེའོ་ལྟ་བུ་ལ་ལྕེབས་ཐག་བརྒྱབ་
ནས་གསོད་སྲིད་དམ། འདི་ནི་གཞུང་འབྲེལ་བཀའ་ཁྱབ་འོག་སྲོག་ཁྲིམས་བཅད་ཆོག་པའི་ནག་ཉེས་གཅིག་པུ་དེ་རེད།
གནད་དོན། ཉེ་ཆར་ཆེས་མཐོའི་ཁྲིམས་ཁང་གིས་སྤྱི་དམངས་ཀྱི་གྱོད་དོན་ཁྲོད་བཙན་ཤེད་རང་བཞིན་གྱི་སྲོག་ཁྲིམས་
བཀའ་ཁྱབ་ཕྱིར་བསློགས་པས། དམག་དོན་གྱོད་གཞིའི་ཐད་གཞུང་འབྲེལ་བཀའ་ཁྱབ་རང་བཞིན་གྱི་སྲོག་ཁྲིམས་བཅད་
པའི་བཀའ་ཁྱབ་འཁྲུལ་གཞི་ཅན་ཞིག་ཏུ་བཟོས་པ་རེད། གལ་ཏེ་ཆེས་མཐོའི་ཁྲིམས་ཁང་གི་བཀའ་ཁྱབ་དེ་དམག་ཕྱོགས་ལ་
སྤྱད་ཆོག་པ་ཡིན་ན་དབུས་གྲོས་ཚོགས་ནས་དམག་ཁྲིམས་ལ་བཟོ་བཅོས་རྒྱག་དགོས་སམ།
ལན། རྩོམ་ཡིག་འདིའི་ནང་དེ་ལྟར་ཡིན་པའི་སྐོར་ལ་མཇུག་སྡོམ་རྒྱབ་ཡོད།
གྲུབ་ཆ་དེ་དག་རེ་རེར་རང་ཉིད་ཀྱི་ལས་འགན་སྒྲུབ་ནས་ཀློག་པ་པོ་རྣམས་ལ་ཁྱེད་ཀྱི་རྩོམ་ཡིག་ཀློག་པར་སེམས་ཤུགས་
སྤར་བ་ཙམ་དུ་མ་ཟད་ཁོ་ཚོར་གོ་རྟོགས་ཡོང་བར་རོགས་ཕན་སྒྲུབ་པ་ཡིན།
༡༦་༢ གོམ་པ་དང་པོ། སྐབས་དོན་གཏན་འབེབས་བྱེད་པ།
སྐབས་དོན་དང་འབྲེལ་བའི་ཐུན་མོང་གི་རྨང་གཞི་འཛུགས་པར་རྩོམ་པ་པོས་གླེང་གཞིར་གྱུར་པའི་གནད་དོན་ཆེ་ཁག་ལ་
གོ་རྟོགས་ཡོང་བ་བྱེད་རྒྱུ་དེ་རེད། དེ་ཡི་བྱེད་ནུས་སྔར་ལས་ཆེ་བ་ཞིག་ཐོན་པ་སྟེ། པར་རིས་ཀྱི་ལམ་ནས་བྲིས་པའི་ལྷ་མོའི་
སྒྲུང་འགོ་འཛུགས་སྟངས་ནས་མཐོང་གསལ་ལྟར། དཔེར་ན།
ཉི་འོད་འཕྲོ་བའི་ཞོགས་པ་ཞིག་ལ། བུ་མོ་ཆུང་ཆུང་ལྭ་རིང་དམར་མོ་ཅན། མཆོངས་མ་ལྡིང་གིས་ནགས་ཚལ་སྟུག་པོ་
བརྒྱུད་དེ་རྨོ་རྨོ་ཡི་ཁང་བའི་ཕྱོགས་སུ་བསྐྱོད། (གཏན་འཇགས་ཀྱི་སྐབས་དོན།) (གླིང་བུ་དང་པི་ཝང་གི་སྒྲ་སྙན་ལ་བསྟུན་ནས་ཁོ་མོའི་མགོ་ཐོག་ན་ཕྱེ་མ་ལེབ་མང་པོས་བྲོ་གར་
འཁྲབ་ཀྱི་ཡོད་པ་ཡིད་ལ་འཆར་ཡོང་།)
ལྷ་སྒྲུང་མང་ཆེ་བའི་འགོ་བརྩམས་ཚུལ་དང་འདྲ་བར་གཏམ་རྒྱུད་འདི་ནི་དཀའ་རྙོག་མེད་པ་དང༌། ཐ་ན་སྤྲོ་སྣང་ལྡན་པའི་
སྒྲོམ་གཞི་ཞིག་ནས་འགོ་བཙུགས་ཡོད་པས་ན་གནད་དོན་ཞིག་གིས་གནས་སྟངས་དེ་ལ་བར་ཆད་བཏང་ཆོག་པ་སྟེ།
་་་་་གློ་བུར་དུ། ཤིང་སྡོང་ཞིག་གི་རྒྱབ་ནས་སྤྱང་ལྟོགས་ཤིག་མཆོངས་ནས་སླེབས་བྱུང་བས། (གཏོར་བཅོམ་གྱི་གནས་སྟངས།)(རག་དུང་དང་
དམག་དུང་གི་སྐད་ངན་གྲགས་པ་ཡིད་ལ་འཆར་ཡོང་།)
ཁོ་མོ་སྐྲག་ཏུ་བཅུག་པ་དང་་་་་་་་་ཚོ་གཏམ་རྒྱུད་དེའི་ཁྲོད་བོར་བརླགས་ཤོར་བ་ཇི་བཞིན་ཕྲུ་གུ་ཆུང་ཆུང་ཚོ་ཡང་དེ་ལྟ་བུའི་ཚོར་བ་ཡོང་གི་ཡོད།)(གྱོང་གུད།)
དེའི་རྗེས་སུ་སྒྲུང་ཆ་ཚང་གི་ནང་དུ་གནད་དོན་དེའི་སྐོར་དང༌། དེ་ཐག་གཅོད་ཇི་ལྟར་བྱས་པའི་སྐོར་ཞིབ་འབྲི་བྱས་ཡོད།
དེ་ལྟར་ཡོང་མི་སྲིད་པ་ལྟ་བུར་སྣང་ཡང་ངོ་སྤྲོད་མང་ཆེ་བ་ནི་དེ་མཚུངས་ཀྱི་ཐབས་བྱུས་ལག་བསྟར་བྱས་ཡོད། དེ་དག་ནི་
ཐུན་མོང་གི་རྒྱབ་ལྗོངས་ཤིག་སྐབས་དོན་བརྟན་པོ་དང་བཅས་འགོ་བརྩམས་པ་རེད། ཡོངས་གྲགས་ཅན་གྱི་ཞིབ་འཇུག་ཁ་
ཤས་ལ་གནད་དོན་མངོན་གསལ་ཅན་མེད། རྩོམ་པ་པོ་ཡིས་གནད་དོན་ཞིག་དང་བཅས་ཏེ་ཁ་གཏོར་གཏོང་བ་དང་ནུས་
པ་ལྡན་པའི་སྒོ་ནས་བརྗོད་པ། དཔེར་ན་ཀློག་པ་པོ་རྣམ་པ།ཁྱེད་ཀྱིས་ཕལ་ཆེར་དོན་དག་ཅིག་ཤེས་ཀྱི་ཡོད་བསམ་གྱི་ཡོད།
འོན་ཀྱང་ཁྱེད་ཀྱི་ཤེས་པ་ནི་སྐྱོན་ཅན་ནམ་ཆ་མ་ཚང་བ་ཞིག་རེད་ཟེར་བ་ལྟ་བུ།
(༣) སྐབས་དོན་བརྟན་པོ། དེང་སྐབས་ཀྱི་སྤྱི་ཚོགས་ཡིན་ན་ཨིན་ཇིའི་སྐུ་ཞབས་འཇོན་ཨན་ཌི་རེའོ་ལྟ་བུའི་སོ་མྱུལ་བ་
རྣམས་ལ་ལྕེབས་ཐག་བརྒྱབ་ནས་གསོད་སྲིད་དམ། སོ་མྱུལ་ནི་གཞུང་འབྲེལ་བཀའ་ཁྱབ་འོག་སྲོག་ཁྲིམས་བཅད་ཆོག་པའི་
ནག་ཉེས་གཅིག་པུ་དེ་རེད།
གནད་དོན་ལ་རྒོལ་བ། འོན་ཀྱང་ཉེ་བའི་དུས་སྐབས་ནང་ཆེས་མཐོའི་ཁྲིམས་ཁང་གིས་སྤྱི་དམངས་གྱོད་དོན་ཁྲོད་ཀྱི་བཙན་
ཤེད་རང་བཞིན་གྱི་སྲོག་ཁྲིམས་བཀའ་ཁྱབ་དེ་ཁས་ལེན་བྱས་མེད་པས་་་
ཞིབ་འཇུག་གི་དཔྱད་རྩོམ་ཚང་མ་ཐུན་མོང་གི་རྒྱབ་ལྗོངས་ཤིག་ནས་འགོ་འཛུགས་པའི་ངེས་པ་མེད། གཤམ་གྱི་
དཔེར་བརྗོད་འདི་ནི་གནད་དོན་ཞིག་ནས་ཐད་ཀར་འགོ་བཙུགས་ཡོད་པ་ནི།
ཉེ་ཆར་རྫས་སྦྱོར་གྱི་བརྒྱུད་རིམ་ལ་བརྟེན་ནས་མཁའ་དབྱིངས་ཀྱི་བླ་བྲེ་ཇེ་སྲབ་ལ་འགྲོ་བཞིན་པའི་སྐོར་ལ། ང་ཚོས་བསམ་
པ་ལྟར་ཤེས་རྟོགས་ཡག་པོ་བྱུང་མེད་པ་ར་འཕྲོད་ཡོད། ང་ཚོས་ནོར་འཁྲུལ་གྱི་སྒོ་ནས་ཧ་ཌི་རོ་འགྱུར་རྫས་དེ་རྒྱུ་རྐྱེན་གཙོ་
བོ་ཞིག་ཏུ་བརྩིས་པ་རེད་ལྟ་བུའོ།།
ཀློག་པ་པོ་ཁ་ཤས་ཀྱིས་དཀའ་རྙོག་དེ་ནི་ཁོ་ཚོར་དཔེ་ཀློག་གི་སྐུལ་སློང་ཡོང་བར་ལྡང་ངེས་ཀྱི་གནད་དོན་ཞིག་ཏུ་མཐོང་
སྲིད། འོན་ཀྱང་སྔོན་ཆད་ཞིབ་འཇུག་གི་གནད་དོན་མེད་པའི་སྐབས་དོན་ལ་ང་ཚོས་དམིགས་བསལ་གྱི་གསོན་ཤུགས་སྤྲད་
ནས་ཟིང་ཟིང་ཅན་བཟོ་ཐུབ་པ་ནི།
ང་ཚོས་ཁོར་ཡུག་གི་ཉེན་ཚབས་ལ་བརྟག་དཔྱད་བྱས་པ་བརྒྱུད། ཆར་ཆུའི་ཁྲོད་ཀྱི་རྫས་འགྱུར་འཕེལ་རིམ་དང༌། ཁ་
དབུགས་རླུང་གསོག་འཇོག་སྐོར་གྱི་ཤེས་ཚད་ཇེ་ལེགས་སུ་བཏང་བས། དེ་དག་གིས་སྐྱེ་དངོས་ཁམས་ལ་ཐེབས་པའི་
ཤུགས་རྐྱེན་ལ་སྔར་ལས་ལྷག་པའི་རྒྱུས་ལོན་བྱེད་ཐུབ་ཡོད། (སྐབས་དོན་བརྟན་པོ།) འོན་ཀྱང་ཉེ་ཆར་ཤེས་རྟོགས་བྱུང་བར་
གཞིགས་ན་མཁའ་དབྱིངས་ཀྱི་བླ་བྲེ་ཇེ་སྲབ་ཏུ་འགྲོ་བཞིན་པའི་སྐོར་ལ་ང་ཚོས་བསམ་བ་ལྟར་ཤེས་རྟོགས་ཡག་བོ་ཞིག་
བྱུང་མེད་པ་ར་འཕྲོད་ཡོད། (གནས་སྟངས་བརྟན་པོ་མེད་པར་བཟོས་པ།)ང་ཚོས་ནོར་འཁྲུལ་གྱི་སྒོ་ནས་ཧ་ཌི་རོ་འགྱུར་རྫས་དེ་རྒྱུ་རྐྱེན་གཙོ་བོ་
ཞིག་ཏུ་བརྩིས་པ་རེད། (མཇུག་འབྲས།)
ད་ནི་ཀློག་པ་པོ་ཚོས་རང་ཉིད་ཀྱི་ཁེ་ཕན་དེ་ལ་རྙོག་གྲ་གཅིག་ལས་མང་བ་ཡོད་པའི་རྒྱུ་མཚན་མཐོང་གི་རེད། གནད་དོན་
རང་ངོས་ཙམ་མ་ཡིན་པར་གནད་དོན་ཧྲིལ་བོར་ཤེས་རྟོགས་ཆ་ཚང་ཞིག་བྱེད་ཐུབ་མེད་པ་མཐོང་གི་རེད།
སྐབས་དོན་གྱིས་གོ་བ་ལོག་པ་ཞིག་ལ་འགྲེལ་བཤད་རྒྱག་ཐུབ་པ་ནི་དཔེར་ན།
རྒྱ་གྲམ་དམར་བོ་རྟགས་ཅན་གྱི་དམག་དཔུང་ནི། ཡི་ཤུའི་ཆོས་ལུགས་དར་བའི་གནས་མཆོག་སྐྱར་གསོ་བྱ་རྒྱུའི་དད་ཞེན་
ལ་བརྟེན་ནས་བྱུང་བ་ཡོངས་གྲགས་རེད། (སྐབས་དོན་བརྟན་པོ།) དོན་དངོས་ཐོག །ཀུན་སློང་དེ་ནི་ཚད་ངེས་ཅན་ཞིག་གི་ཐོག་ཏུ་
སླེབས་མེད་པར་ཆ་བཞག་ཀྱང་། མ་མཐའ་ཡང་ཆ་ཤས་ནི་ཆབ་སྲིད་ཀྱི་ཀུན་སློང་རེད།
སྐབས་དོན་གྱིས་སྐྱོན་ཅན་དང་ལྡན་པའི་ཞིབ་འཇུག་ལ་དཔྱད་ཞིབ་བྱེད་ཐུབ་པ་ནི། དཔེར་ན།
ཐོ་ལིག་ཆོས་བརྒྱུད་ལ་རང་སྲོག་གཅོད་མཁན་སྔོན་འགོག་གི་ནུས་པ་ཡོད་པར་འདོད་པའི་ལྟ་ཚུལ་ཉམས་དམས་སུ་ཕྱིན་
པ་ལྟར། སྤྱི་ཚོགས་ཚན་རིག་གི་ལྟ་ཚུལ་ཁ་ཤས་ལ་ཡང་དེ་ལྟར་བྱུང་ཡོད། སྔོན་ཆད་སྦྱི་ཚོགས་ཚན་རིག་གི་རྩ་བའི་ཆ་
ནས་བདེན་པར་བཟུང་པའི་གནས་ཚུལ་ཁག་ཅིག་ལ། བྱང་ཨ་རི་དང་ཡུ་རོབ་གཉིས་ཀར་ཞིབ་འཇུག་མང་པོ་བྱས་པ་
བརྒྱུད་ནས་ལྟ་ཚུལ་དེ་དག་དོགས་འདྲིའི་གནས་སུ་ལྷུང་ཡོད། (སྐབས་དོན་བརྟན་པོ།) འོན་ཀྱང་ཞིབ་འཇུག་གི་གྲུབ་དོན་ཁག་ཅིག་
ལྟར་ན། ཆོས་ལུགས་ལ་ཤུགས་རྐྱེན་ངེས་ཅན་ལྡན་པའི་ར་སྤྲོད་བྱུང་ཡོད།
ཡང་ན་དེ་ཡིས་གནད་དོན་དེ་ཉིད་ལ་གོ་ནོར་ཐེབས་པའི་སྐོར་ཐེར་འདོན་བྱས་ཆོག་པ་ནི།
ཨ་རིའི་ཤེས་ཡོན་སྲིད་བྱུས་ཀྱི་ཁ་ཕྱོགས་ནི། གཙོ་བོ་ཕྲུ་གུ་རྣམས་རྟོག་དཔྱོད་ལྡན་པའི་བསམ་བློ་གཏོང་མཁན་ཞིག་ཏུ་
་སེལ་བསྐྱེད་བསྲིང་བྱེད་པར་འབད་བརྩོན་བྱས་ཡོད། (སྐབས་དོན་བརྟན་པོ།) འོན་ཀྱང་རྟོག་དཔྱོད་ལྡན་པའི་ཁྱབ་ཁོངས་ནི། འཕྲལ་
གྱི་དང་ཞེན་དང་། དམིགས་བཀར་གྱི་དགའ་མོས་བྱེད་མཁན་གྱིས་སྟངས་འཛིན་བྱས་ཡོད།
ཉམས་མྱོང་མི་ལྡན་པའི་ཞིབ་འཇུག་པ་ཁ་ཤས་ལ་རྒྱུན་ཤེས་ལྡང་ངེས་ཤིག་མེད་པར་བརྟེན། ཁོ་ཚོའི་དཔྱད་རྩོམ་དེ་འཛིན་
གྲྭའི་ནང་བགྲོ་གླེང་བྱས་མཚམས་བཞག་པ་དེ་ཡར་སྒྲུག་པ་ལྟར་འགོ་འཛུགས་བྱེད། ཁོ་ཚོས་བྲིས་པའི་ངོ་སྤྲོད་ནི་ཧ་ཅང་གི་
རགས་པ་ཞིག་ཡིན་པས་ན་སློབ་ཚན་ཁྲོད་ཀྱི་མི་གཞན་དག་གིས་ད་གཟོད་གོ་བ་ལེན་ཐུབ།
ཧོ་ཧྥུ་སུ་ཌི་ཐེ་ཡིས་ཨང་རྩིས་དང༌། རོལ་དབྱངས། སྒྱུ་རྩལ་བཅས་ཀྱི་ཁྱད་པར་འབྱེད་མ་ཐུབ་པར་དམིགས་ནས། (སེམས་
ཀྱི་ངོ་བོ།) ཟེར་བའི་ནང་གི་ལན་འདེབས་རྣམས་རླུང་འཚུབ་ལྟ་བུ་ཡིན་པར་ཧང་སངས་དགོས་དོན་མི་འདུག །གནད་དོན་
འདི་རྩོད་གླེང་ཅན་ཞིག་ཏུ་གྱུར་པའི་རྒྱུ་རྐྱེན་གསལ་པོ་མེད། ངས་འདིར་འགྲོ་བ་མིའི་རིགས་ཀྱི་བསམ་བློའི་འཁོར་ཕྱོགས་
ནི། སྒྲིག་ཁྲིམས་ཀྱིས་བཅོས་སུ་རུང་བ་ཞིག་ཡིན་པར་རྩོད་གླེང་བྱེད་ཀྱི་ཡོད།
ཁྱེད་ཀྱིས་ངོ་སྤྲོད་ཟིན་བྲིས་འདེབས་པའི་སྐབས་སུ་སེམས་ནང་འཛིན་རྒྱུ་ཞིག་ནི། འབྲི་བཞིན་པའི་དཔྱད་རྩོམ་འདིའི་རྒྱུ་ཆ་
རྣམས་རང་ཉིད་དང་འདྲ་བའི་མི་གཞན་རྣམས་ཀྱིས་ཀྱང་ཀློག་གི་ཡོད་པ་དང༌། གནད་དོན་འདྲ་མཚུངས་ལ་སྤྱིར་བཏང་དོ་
སྣང་ཡོད་མཁན་ཞིག་ཡིན་པ་སེམས་ནང་འཆར་དགོས། འོན་ཀྱང་དེ་ནི་འཛིན་གྲྭའི་ནང་བྱུང་བའི་གནས་ཚུལ་བྱེ་བྲག་པར་
ཆ་རྒྱུས་མེད་མཁན་ཞིག་ཡིན་དགོས། ཁ་ཅིག་གིས་དེ་ལས་ལྡོག་པའི་ནོར་འཁྲུལ་ཤོར་གྱི་ཡོད་པ་ནི་རང་ཉིད་ཀྱི་བརྗོད་
གཞིར་འབྲེལ་བ་དེ་ཙམ་མེད་ཀྱང་། རང་ཉིད་ཀྱིས་བཀླགས་ཟིན་པའི་རྒྱུ་ཆ་ཡོད་ཚད་ཐོ་འགོད་བྱེད་དགོས་པར་འདོད། ཐད་
ཀར་བཟོ་བཅོས་བྱེད་རྒྱུ་ཡིན་པའི་རྒྱུ་ཆ་ཁོ་ནར་བརྟག་དཔྱོད་བྱེད་པ་དང་། སྐབས་དོན་རྒྱ་ཆེའི་ནང་གི་གནད་དོན་རྙེད་
དགོས་པའི་སྐབས་ཁོ་ནར་དེ་བས་མང་བ་ཁ་སྣོན་བྱེད་དགོས།
༡༦་༣ གོམ་པ་གཉིས་པ། རང་ཉིད་ཀྱི་གནད་དོན་བརྗོད་པ།
སྐབས་དོན་བརྟན་པོ་ཞིག་གམ་ཐུན་མོང་གི་ཁོར་ཡུག་ཅིག་གཏན་ཁེལ་བྱུང་བའི་སྐབས་སུ་གནད་དོན་ཞིག་གིས་དེ་
དཀྲུག་དཀྲུག་གཏོང་དགོས། ང་ཚོས་གླེང་ཟིན་པ་ལྟར་ཞིབ་འཇུག་གི་གནད་དོན་གླེང་སྐབས་གྲུབ་ཆ་གཉིས་ཡོད་པ་ནི། (ས་
བཅད་བཞི་པར་གཟིགས།)
གོ་རྟོགས་སམ་ཤེས་རྟོགས་ཆ་ཚང་མིན་པའི་གནས་སྟངས་ཤིག་དང་།
གནས་སྟངས་དེའི་མཇུག་འབྲས་རྣམས་ནི་ཤེས་རྟོགས་ཡོད་པ་དང་ཁྱད་པར་ཆེན་པོ་ཡོད་པ་ཞིག་དགོས།
གནས་སྟངས་དེ་ཐད་ཀར་བརྗོད་ཆོག་པ་དཔེར་ན།
འོན་ཀྱང་མོ་ཊོར་ཌེན་(Motordyne) རྩིས་འཁོར་བཟོ་ཚོང་ཁང་ལ་རང་ཉིད་གསལ་སྟོན་གྱི་ནུས་པ་ཡོད་པའི་མཚོན་
རྟགས་གང་ཡིན་པའི་རྒྱུ་ཆའི་གནས་བསྡུས་མེད།
དྲི་བ་བསྐོར་ནས་དྲིས་ཆོག་པ་དཔེར་ན།
དངོས་ཡོད་ཀྱི་དྲི་བ་ནི་འཁྲབ་གཞིའི་མི་སྣ་རྣམས་རྟག་པར་མི་རིགས་དཀར་པོ་དང་སྐྱེས་པ་ཡིན་དོན་ཅི་ཡིན།
མི་ཁ་ཤས་ཀྱིས་“དེ་ལྟར་ཡིན་ན་ག་རེ་ཡོད་་དམ་” ཟེར་བ་དྲི་བ་ཞིག་གཏོང་བའི་གནས་སྐབས་ཁོ་ནར། གཞི་ནས་མ་
རྟོགས་པ་དང་ལོག་པར་རྟོག་པའི་གནས་སྟངས་དེ་ཞིབ་འཇུག་ཆ་ཚང་ལ་ཡོད་པའི་གནད་དོན་གྱི་ཆ་ཤས་ཤིག་ཏུ་བཟོ་བ་
ཡིན། དེ་ནས་སྐྱོན་ཅན་གྱི་གོ་རྟོགས་དེའི་མཇུག་འབྲས་ལ་ལན་འདེབས་ཤིག་སྤྲད་ཆོག་པ་ཡིན།
མཇུག་འབྲས་དེ་ཐད་ཀའི་གྱོང་གུན་ཞིག་ཡིན་ཚུལ་བརྗོད་ཆོག་པ་སྟེ།
འདི་ལྟར་རྒྱུ་ཆའི་གནས་བསྡུས་མེད་བཞིན་དུ་ང་ཚོས་མཚོན་རྟགས་གང་ཞིག་བསྐྱར་དུ་ཇུས་འགོད་བྱེད་དགོས་མིན་ཐག་
གཅོད་མི་ཐུབ། (གྱོང་གུན།)
ཡང་ན་གྱོང་གུན་དེ་ཁེ་ཕན་ཞིག་ལ་བསྒྱུར་ཆོག་པ་སྟེ།
གནས་སྟངས་དེ་དག་དང་མཉམ་དུ་ང་ཚོས་མཚོན་རྟགས་གང་ཞིག་བསྐྱར་དུ་ཇུས་འགོད་བྱེད་དགོས་མིན་ཐག་གཅོད་བྱེད་ཐུབ། (ཁེ་ཕན།)
གྱོང་གུན་ཞིག་བརྗོད་རྒྱུ་དང་ཁེ་ཕན་ཞིག་བརྗོད་རྒྱུའི་དབར་གྱི་གདམ་ཀ་ནི་བྱེད་སྟངས་ཀྱི་ཁྱད་པར་ཙམ་ཞིག་མ་རེད། ཞིབ་
འཇུག་པ་ཁ་ཤས་ཀྱིས་ཀློག་པ་པོ་རྣམས་ལ་ཡོང་སྲིད་པའི་ཁེ་ཕན་བརྗོད་པ་ལས་དོན་དངོས་ཀྱི་གྱོང་གུན་བརྗོད་ན་སྐུལ་མ་
ཐེབས་པར་འདོད། ང་ཚོའི་བསམ་འཆར་ནི་ཁྱེད་ཀྱིས་གནད་དོན་སྟོན་པའི་སྐབས་སུ་འགྲོ་གྲོན་ནམ་མཇུག་འབྲས་གླེང་བ་
ཆབས་ཅིག ཁེ་ཕན་ཁག་གླེང་ནས་ཁྱེད་ཀྱི་ཐབས་ལམ་ལ་ཤུགས་སྣོན་རྒྱག་དགོས།
དེ་ནི་གནད་དོན་ཞིག་ཐད་ཀར་བརྗོད་པའི་དཔེ་མཚོན་ཞིག་ཡིན་པ་དང་དེ་ལ་རིགས་མི་མཐུན་པ་ཁ་ཤས་ཡོད།
༡༦་༣་༡ ག་དུས་གནད་དོན་གྱི་གནས་སྟངས་གསལ་པོར་བརྗོད་དགོས་པ་ཡིན་ནམ།
མཚམས་རེར་རང་ཉིད་ལ་ཆ་རྒྱུས་ཡོད་པའི་གནད་དོན་ཞིག་སེལ་ཐབས་བྱེད་པའི་སྐབས། ཐ་སྙད་རྣམས་ཁྱབ་ཁོངས་དེའི་
ནང་དུ་གནས་སྟངས་དང་མཇུག་འབྲས་གཉིས་ཀར་འཇུག་གི་ཡོད། དཔེར་ན་ཌི་ཨེན་ཨེ་རིགས་རྒྱུན་ཕྲ་རྫས་ཀྱིས་(DNA)
སྐྱེ་བོ་བྱེ་བྲག་པའི་རང་གཤིས་ནང་ནུས་པ་འདོན་ཚུལ་དང༌། ཤེག་སི་ཕི་ཡས་ཕྱི་རྒྱལ་གྱི་སྐད་ཡིག་ཤེས་པ་ལྟ་བུ་རེད།
བཞིན་དུ་ཨང་རྩིས་དང་རང་བྱུང་ཚན་རིག་གི་ཁྱབ་ཁོངས་ཁ་ཤས་ཀྱི་ནང༌། ཞིབ་འཇུག་གི་གནད་དོན་ཁག་ནི་ཡོངས་
གྲགས་ཡིན་པར་བརྟེན། གནས་སྟངས་བརྗོད་པ་ཙམ་གྱིས་དེའི་མཇུག་འབྲས་དྲན་དུ་འཇུག་ཐུབ། འདིར་ཡང་བསྐྱར་ཁེ་རི་
ཁི་དང་ཝའ་ཚོན་གཉིས་ཀྱིས་རིགས་རྒྱུན་ཕྲ་རྫས་(DNA) ཀྱི་གཅུས་དབྱིབས་ཆ་འགྲིག་གྲུབ་སྟངས་སྐོར་ལ་ལོ་རྒྱུས་ཀྱི་
དཀྱོགས་མཚམས་ལྡན་པའི་འགྲེལ་བརྗོད་ངོ་སྤྲོད་(སྙིང་བསྡུས།) ནང་འདི་ལྟར་འཁོད་ཡོད།
རིགས་རྒྱུན་ཕྲ་རྫས་(DNA) ཁྲོད་ཚྭ་ཡི་གྲུབ་ཚུལ་སྐོར་ལ་ང་ཚོས་བསམ་ཚུལ་བརྗོད་ན་འདོད། གྲུབ་ཚུལ་འདི་ལ་སྔར་མེད་
ཀྱི་རྣམ་པ་ཞིག་ཡོད་པ་ནི་སྐྱེ་དངོས་རིག་པའི་དོན་སྙིང་ངེས་ཅན་ཞིག་ལྡན་པ་དེ་རེད། སྐུ་ཞབས་ཕོ་ལེན་དང་ཁོར་ནེས་རྣམ་
གཉིས་ཀྱིས་སྐྱུར་རྫས་སྙིང་པོ་(NUCLEIC ACID) གྲུབ་ཚུལ་སྐོར་ལ་དགོངས་ཚུལ་བཏོན་ཟིན་པ་དང་། ཁོ་ཚོས་དཔེ་སྐྲུན་མ་
བྱས་སྔོན་དུ་ལྷག་བསམ་ཟོལ་མེད་ཀྱིས་ང་ཚོར་ཟིན་བྲིས་མཁོ་འདོན་གནང་བྱུང་། ཁོང་རྣམ་པའི་མ་དཔེ་ནི་གཅུས་དབྱིབས་
གསུམ་སྒྲིལ་ཅན་གྱིས་གྲུབ་པ་དང༌། འོད་ཀྱི་མ་མའི་སྐྱུར་ཚྭ་རྒྱུ་སྐུད་ཀྱི་ཚངས་ཐིག་གི་ཐག་ཉེར་ཕྱི་ངོས་སུ་གཞི་རྟེན་བྱས་
འདུག།ང་ཚོའི་བསམ་ཚུལ་ལྟར་ན་གྲུབ་སྟངས་འདི་ནི་འདོད་པ་ཁེངས་པ་ཞིག་མ་རེད་་་
ཁོ་ཚོའི་ངོས་ནས་རིགས་རྒྱུས་ཕྲ་རྫས་ཀྱི་གྲུབ་སྟངས་སྐོར་ལ་“བསམ་ཚུལ” བརྗོད་པ་ཙམ་གྱིས་ཆོག་པ་སྟེ། མི་ཚང་མས་
བསམ་ཚུལ་དེ་ཅི་ཞིག་ཡིན་པ་ཤེས་འདོད་ཡོད་པ་ཁོ་ཚོས་རྟོགས་ཡོད། (དོ་སྣང་བྱེད་དགོས་པ། ཁོ་ཚོས་ཕོ་ལེན་དང་ཁོར་
ནེས་གཉིས་ཀྱི་ནོར་འཁྲུལ་ཅན་གྱི་མ་དཔེ་གླེང་སློང་བྱས་པ་ལ་བརྟེན་ནས་གནད་དོན་ཞིག་བཏོན་ཡོད།)
རང་བྱུང་ཚན་རིག་དང་སྤྱི་ཚོགས་ཚན་རིག་ཁྱབ་ཁོངས་ཀྱི་ཞིབ་འཇུག་པ་རྣམས་ཀྱིས་ནམ་རྒྱུན་ཀློག་པ་པོ་
རྣམས་ལ་ཆ་རྒྱུས་ཡོད་པའི་གནད་དོན་ཞིག་སེལ་ཐབས་བྱེད་ཀྱི་ཡོད། གནས་ཚུལ་དེ་འདྲའི་འོག་རང་ཉིད་ཀྱི་གནད་དོན་
གསལ་པོར་གླེང་མི་དགོས་བསམ་སྲིད། འོན་ཀྱང་ཁྱེད་ཀྱིས་བཤད་ན་མ་གཏོགས་ཁྱེད་ཀྱི་ཞིབ་འཇུག་གིས་གོ་རྟོགས་ནང་
དམིགས་བསལ་གྱི་སྐྱོན་གང་ཞིག་བཅོས་བསྒྱུར་བྱེད་པ་ཁོ་ཚོས་ཤེས་མི་ཐུབ།
མི་ཆོས་རིག་གནས་དང་སྤྱི་ཚོགས་ཚན་རིག་ཁྱབ་ཁོངས་ཁ་ཤས་ནང༌། ཞིབ་འཇུག་པ་རྣམས་ཀྱིས་ནམ་རྒྱུན་
རང་ཉིད་ཀྱིས་རྙེད་པའམ་གསར་གཏོད་བྱས་པའི་དྲི་བ་ཞིག་གཏོང་བ་དང༌། དྲི་བ་དེ་དག་ནི་ཀློག་པ་པོ་རྣམས་ལ་མཚོན་ན་
གསར་པ་ཞིག་གམ་ཡང་དང་བསྐྱར་དུ་ཧང་སང་དགོས་པ་དེ་འདྲ་ཡོང་གི་ཡོད། གནས་ཚུལ་དེ་འདྲའི་འོག་ངེས་པར་དུ་རང་
ཉིད་ཀྱིས་སེལ་ཐབས་བྱེད་འཆར་ཡོད་པའི་ཤེས་བྱ་དེའི་དགེ་སྐྱོན་ཧ་ཅང་གསལ་པོའི་སྒོ་ནས་འགྲེལ་བརྗོད་བྱེད་དགོས་པ་ཡིན།
༡༦་༣་༢ མཇུག་འབྲས་དང་ཕན་ཐོགས་གསལ་བཤད་བྱེད་དགོས་སམ།
ཀློག་པ་པོ་རྣམས་ལ་ཁྱེད་ཀྱིས་བཏོན་པའི་གནད་དོན་དེར་དོ་སྣང་ཆེན་པོ་བྱེད་དགོས་པའི་ཡིད་ཆེས་སླེབས་པར་བྱེད་པ་ལ།
ངེས་པར་དུ་གནད་དོན་དེ་ཐག་གཅོད་མ་བྱས་ན་ཁོ་ཚོས་སྤྲོད་དགོས་པའི་གྱོང་གུན་དང༌། ཡང་ན་ཁེ་ཕན་གང་ཞིག་ཐོབ་ཀྱི་
ཡོད་མེད་ངེས་པར་དུ་གསལ་པོར་བརྗོད་དགོས། མཚམས་རེར་ཁྱེད་ཀྱི་ཞིབ་འཇུག་གིས་ཀློག་པ་པོ་རྣམས་ལ་དངོས་ཡོད་
ཀྱི་གྱོན་གུན་ཞིག་ནས་གཡོལ་ཐུབ་ཚུལ་འགྲེལ་བཤད་རྒྱབ་ཆོག་པ་ནི། (ས་བཅད། ༤་༡་ལ་གཟིགས་རོགས།)
ལོ་སྔོན་མའི་ནང་རེས་ཝར་གྲོང་ཁྱེར་གྱི་སློབ་སྟོན་པ་ཚོས་གྲོང་ཁྱེར་གྱི་མཚོ་ཁུག་འཛུགས་སྐྲུན་དེ་དཔྱ་ཁྲལ་རྨང་གཞིའི་
ཐོག་འཇོག་དགོས་བར་མོས་མཐུན་བྱས་པ་རེད། འོན་ཀྱང་ཁོང་ཚོའི་འཆར་གཞི་དེ་དཔལ་འབྱོར་དཔྱད་ཞིབ་ཉུང་ཙམ་ལ་
གཞིར་བཞག་པ་ཞིག་སྟེ། གལ་སྲིད་འགན་འཛིན་ལྷན་ཚོགས་ནས་འོས་ཤོག་འཕངས་ནས་མཚོ་ཁུག་ཟླ་སྒྲིལ་བྱས་པ་
ཡིས་གྲོང་ཁྱེར་ལ་གྱོང་གུན་ཅི་འདྲ་ཞིག་སྤྲོད་ཀྱི་ཡོད་པ་མ་ཤེས་ན། འགན་འཛིན་ལྷན་ཚོགས་ཀྱིས་གྲོང་ཁྱེར་གྱི་གཏན་
འཇགས་མིན་པའི་གཞུང་ཁྲལ་དངུལ་འབབ་ཀྱི་གནས་སྟངས་ཇེ་སྡུག་ལ་གཏོང་ཉེན་ཡོད། གྲོང་ཁྱེར་གྱི་བཙོག་ཆུ་རྒྱུགས་
སའི་ཆུ་སྦུབས་དང་འཐུང་ཆུའི་ཞབས་ཞུ་ཡི་རྡོག་ཁྲེས་འཕར་མ་དང་བཅས་པ་དཔྱད་ཞིབ་དེའི་ནང་བཞག་པ་ཡིན་ན། ཟླ་
སྒྲིལ་བཏང་བའི་འགྲོ་སོང་ནི་གྲོང་ཁྱེར་འགན་འཛིན་ལྷན་ཚོགས་ཀྱིས་ཚོད་དཔག་ལས་བརྒལ་ངེས་རེད།
གནད་དོན་འདི་ལྟ་བུ་ཡིས་དངོས་ཡོད་དམ་ཉེར་སྤྱོད་ཞིབ་འཇུག་ལ་སྐུལ་སློང་གཏོང་གི་ཡོད། མ་རྟོགས་པའི་(དཔལ་འབྱོར་
གྱི་དཔྱད་ཞིབ་མེད་པ།) ཁྱབ་ཁོངས་ལ་དངོས་ཡོད་ཀྱི་མཇུག་འབྲས་(འགྲོ་སོང་ཆེ་བ།) ཡོད། ཞིབ་འཇུག་རྐྱང་པའི་ཁྲོད་དུ་
གནད་དོན་དེ་ལྟར་གོ་རིམ་ངེས་ཅན་དུ་སྒྲིག་མོད། དེའི་མཇུག་འབྲས་དངུལ་སྒོར་གྱི་ཐོག་ནས་འགྲེལ་བཤད་མི་རྒྱག་པར་
གོ་ནོར་ཐེབས་པའམ་གདམ་ཀ་གཉིས་པ་ནི་གོ་རྟོགས་ལེགས་པོ་ཡོད་ན་འབྱུང་སྲིད་པའི་ཁེ་ཕན་སྐོར་ཡིན།
ཕྱི་ལོ་༡༩༧༢ ནས་བཟུང་ཨ་མེ་རི་ཀའི་གྲོང་ཁྱེར་ཁག་གིས་རིན་གོང་ཆེ་བའི་ས་གནས་གཞིར་བཞག་ནས་དཔྱ་ཁྲལ་སྤར་
གྱི་ཡོད་པར་བརྟེན་དཔལ་འབྱོར་གྱི་ཁེ་ཕན་ལ་བློ་ཕམ་གྱི་གནས་ཚུལ་བསྟུད་མར་ཡོང་གི་ཡོད། གལ་སྲིད་ཁོ་ཚོས་རྨང་
གཞིའི་དཔལ་འབྱོར་གྱི་དཔྱད་ཞིབ་བྱས་པ་ཡིན་ན་མཇུག་འབྲས་དེ་དག་ལ་ཚོད་དཔག་བྱེད་ཐུབ་པ་ཡིན། ཟླ་སྒྲིལ་གཏོང་
བའི་ལས་འགུལ་སྐབས་ས་གནས་རིམ་པའི་ཆེད་ལས་མཁས་པའི་གནས་ཚུལ་བེད་སྤྱོད་མ་བཏང་བར་ཆབ་སྲིད་ཀྱི་ཐག་
གཅོད་བྱས་པའི་དཔེ་མཚོན་ཅིག་རེད། གལ་སྲིད་ང་ཚོས་གྲོང་ཁྱེར་ཁག་གིས་རྨང་གཞིའི་དཔལ་འབྱོར་གྱི་དཔྱད་ཞིབ་ལ་
མ་བརྟེན་པའི་རྒྱུ་མཚན་ཤེས་པ་ཡིན་ན། ཁོ་ཚོའི་ཐག་གཅོད་གཞན་དག་ལམ་ལྷོང་མ་བྱུང་བར་གོ་རྟོགས་ལེགས་པ་ཡོང་
སྲིད། དཔྱད་རྩོམ་འདི་ཡིས་གྲོང་ཁྱེར་གསུམ་གྱི་ཐག་གཅོད་བརྒྱུད་རིམ་ཁྲོད། དཔལ་འབྱོར་གྱི་མཇུག་འབྲས་ལ་བསམ་བློ་
མ་བཏང་བར་ཁོ་ཚོས་ཉེ་འཁོར་སྐོར་གྱི་ས་ཁུལ་རྣམས་ཟླ་སྒྲིལ་བཏང་བའི་སྐོར་དཔྱད་ཞིབ་བྱས་ཡོད།
༡༦་༣་༣ གནས་སྟངས་སམ་ཆ་རྐྱེན་དང་མཇུག་འབྲས་ལ་ཚོད་ལྟ་བྱེད་པ།
ས་བཅད་བཞི་པའི་ནང་ང་ཚོས་ཇི་ལྟར་གནད་དོན་ཞིག་སེལ་ཐབས་མ་བྱས་པའི་མཇུག་འབྲས་རྣམས་གསལ་པོ་དང་བང་
རིམ་གྲལ་འགྲིག་པོའི་སྒོ་ནས་ཚོད་ལྟ་བྱེད་ཚུལ་སྐོར་ལ་བགྲོ་གླེང་བྱས་ཡོད། དཔེར་ན་ཀློག་པ་པོ་ཚོས་མི་ཤེས་པའམ་གོ་
ནོར་ཐེབས་པའི་གནས་སྟངས་ལ་འགྲེལ་བཤད་རྒྱབ་པའི་རྗེས་སུ། ཁོ་ཚོས་ཡང་བསྐྱར་“དེ་ལྟར་ཡིན་ན་ག་རེ་ཡོད་་དམ་”
ཅེས་དྲི་བ་གཏོང་བ་ལྟ་བུ་རེད།
མོ་ཊོར་ཌེན་(Motordyne) རྩིས་འཁོར་བཟོ་ཚོང་ཁང་ལ་རང་ཉིད་གསལ་སྟོན་གྱི་ནུས་པ་ལྡན་པའི་མཚོན་རྟགས་གང་ཡིན་
པའི་རྒྱུ་ཆའི་གནས་བསྡུས་མེད། (དེ་ལྟར་ཡིན་ན་ག་རེ་ཡོད་དམ།) འདི་ལྟར་རྒྱུ་ཆའི་གནས་བསྡུས་མེད་བཞིན་དུ་ང་ཚོས་
མཚོན་རྟགས་གང་ཞིག་བསྐྱར་དུ་ཇུས་འགོད་བྱེད་དགོས་མིན་ཐག་གཅོད་བྱེད་མི་ཐུབ།ཡང་ན།
མེ་ཁུ་སེ་ཁོ་དང་ཨ་མེ་རི་ཀའི་ནང་ཨེ་ལ་མོའི་གཏམ་རྒྱུད་བཤད་ཚུལ་ཀྱི་ཁྱད་པར་མངོན་གསལ་དོད་པོ་ཡིན། འོན་ཀྱང་ཨ་
རིའི་ནང་དུ་དུས་སྐབས་མ་འདྲ་བའི་ནང་གཏམ་རྒྱུད་ཀྱང་མ་འདྲ་བ་བྱུང་ཡོད། (དེ་ལྟར་ཡིན་ན་ག་རེ་ཡོད་དམ།)
“དེ་ལྟར་ཡིན་ན་ག་རེ་ཡོད་དམ་” ཟེར་བའི་དྲི་བ་འདི་ལ་ལན་འདེབས་རྒྱུ་ནི་མི་ལ་ཁོང་ཁྲོ་སློང་གཞི་དང་། ཐ་ན་ཡིད་ཐང་
ཆད་དུ་འཇུག་སྲིད། གལ་སྲིད་ཨེ་ལ་མོའི་དམག་འཁྲུག་གི་གཏམ་རྒྱུད་ཀྱིས་ཁྱེད་ཀྱི་ཡིད་དབང་ཕྲོགས་ཡོད་ན་རང་ཉིད་མ་
གཏོགས་མི་གཞན་ལ་ལན་འདེབས་མི་དགོས་པའི་སྒོ་ནས་འདོད་བློ་ཁེངས་པ་ཞིག་བཙལ་ཆོག་པ་སྟེ། ང་རང་དེའི་སྐོར་
ཀློག་རྒྱུར་དགའ་མོས་ཡོད་ཟེར་བ་ལྟ་བུ་རེད། འོན་ཀྱང་ཞིབ་འཇུག་གིས་མི་གཞན་པའི་ཡིད་འགུག་ནུས་པ་ཞིག་དགོས་ན་
ཞིབ་འཇུག་གི་གལ་ཆེའི་རང་བཞིན་ཁོང་ཚོར་“བཙོང་” དགོས་པ་ཡིན། དེ་ལྟར་མ་བྱས་ན་ཁོ་ཚོས་ཅིའི་ཕྱིར་དེའི་ཐོག་དུས་
ཚོད་གཏོང་དགོས་སམ།
ཀློག་པ་པོ་རྣམས་ཁྱེད་ཀྱི་བརྩམ་ཆོས་ལ་དགའ་མོས་ཡོང་བ་ཞིག་བྱེད་པར། ཁྱེད་ཀྱི་གནད་དོན་དེ་ཁོང་ཚོའི་
གནད་དོན་ཞིག་ཀྱང་ཡིན་པ་ད་དུང་ཤེས་མེད་ན་ཡང་། ཁོང་ཚོའི་གནད་དོན་ཞིག་ཡིན་པའི་ཡིད་ཆེས་སླེབས་སུ་འཇུག་
དགོས། གལ་སྲིད་གནས་ཚུལ་དེ་མི་ཤེས་པ། དབེར་ན་ཧོ་ལེ་ཝོ་ཌི་གློག་བརྙན་བཟོ་སྐྲུན་ཁང་གིས་ཨེ་ལ་མོའི་གཏམ་རྒྱུད་དེ་
ཇི་ལྟར་ལྷ་སྒྲུང་དུ་བསྒྱུར་བ་དང༌། ཁོ་ཚོས་རྒྱལ་ཁབ་ཀྱི་ངོ་བོ་མཚོན་པའི་གནས་ཚུལ་གལ་ཆེན་པོ་ཁ་ཤས་ཤེས་རྟོགས་བྱེད་
མ་ཐུབ་པ་ལྟ་བུ་རེད། འོན་ཀྱང་ཀློག་པ་པོ་ཁ་ཤས་ཀྱིས་ཡང་བསྐྱར་“དེ་ལྟར་ཡིན་ན་ག་རེ་ཡོད་དམ་” ངས་རྒྱལ་ཁབ་ཀྱི་ངོ་
བོར་དོ་སྣང་བྱེད་དོན་མེད་ཟེར་མཁན་བྱུང་བའི་སྐབས་སུ། དཔུང་པ་གསིག་གསིག་དང་བཅས་“བཤད་ས་ནོར་འདུག་ཨ”
བསམ་ཆོག །གྲུབ་འབྲས་ལྡན་པའི་ཞིབ་འཇུག་པས་ཡིད་དབང་འགུག་པའི་གནད་དོན་ཞིག་རྙེད་པ་དང་སེལ་ཐབས་བྱེད་
ཚུལ་ཤེས་པར་མ་ཟད། ཁོ་ཚོས་སེལ་ཐབས་བྱས་པའི་གནད་དོན་ལལ་དོ་སྣང་ཡོད་པའི་ཀློག་པ་པོ་འཚོལ་བའི་(བཟོ་བ།)
ཐབས་ལམ་ཤེས་པ་ཡིན།
གལ་སྲིད་ཀློག་པོ་རྣམས་ཀྱིས་གནད་དོན་དེའི་མཇུག་འབྲས་ཤེས་རྟོགས་ཡོད་པ་གཏན་ཁེལ་ཡིན་ན་དེ་དག་ཞིབ་
བརྗོད་མི་དགོས་པའི་ཐག་གཅོད་བྱེད་སྲིད། སྐུ་ཞབས་ཁེ་རི་ཁི་དང་ཝའ་ཚོན་གཉིས་ཀྱིས་རིགས་རྒྱུན་ཕྲ་རྫས་(DNA) གྲུབ་
ཚུལ་མ་ཤེས་ན་དམིགས་བསལ་གྱི་གྱོང་གུན་གང་ཞིག་མེད་སྐོར་གསལ་བཤད་བྱས་མེད། རྒྱུ་མཚན་ནི་ཀློག་པ་པོ་རྣམས་
ཀྱི་རིགས་རྒྱུན་ཕྲ་རྫས་ཀྱི་གྲུབ་ཚུལ་མ་ཤེས་ན་རིགས་རྒྱུན་དཔྱད་ཞིབ་རིག་པའི་སྐོར་ཤེས་རྟོགས་བྱེད་ཐབས་མེད་པ་དེ་ཁོ་
ཚོས་ཤེས་ཀྱི་ཡོད་པ་རེད། (དེ་ལས་ཀྱང་གལ་ཆེ་བའི་གནས་ཚུལ།) གལ་སྲིད་ཁེ་རི་ཁི་དང་ཝའ་ཟོན་གཉིས་ཀྱིས་མཇུག་
འབྲས་བཤད་པ་ཡིན་ན་དེ་ནི་དགོས་མེད་ཀྱི་ཚིག་ལྷག་དང་མཐོང་ཆུང་བྱེད་པ་ལྟ་བུར་མངོན་སྲིད།
གལ་སྲིད་ཁྱེད་ཀྱིས་ལས་འཆར་དང་པོའི་ཐོག་འབད་བརྩོན་བྱེད་ཀྱི་ཡོད་ན་གནས་ལུགས་བཤད་ས་འགྲོ་བའི་
དགེ་རྒན་སུས་ཀྱང་གནད་དོན་གྱི་མཇུག་འབྲས་ཞིབ་ཕྲ་བརྗོད་པའི་རེ་བ་མི་རྒྱག །རྒྱུ་མཚན་ནི་ཁྱེད་ཀྱིས་ད་དུང་ཞིབ་
འཇུག་པ་གཞན་གྱིས་དེ་གལ་འགངས་ཆེན་པོར་བརྩི་དགོས་དོན་ཤེས་ཀྱི་མེད། གལ་སྲིད་ཐབས་ལམ་ཞིག་བརྒྱུད་ནས་
རང་ཉིད་ཀྱི་གོ་རྟོགས་ཆ་ཚང་ཞིག་མིན་པ་དང༌། སྐྱོན་ཅན་ཞིག་ཡིན་པ་དེ་ལ་ལེགས་བཅོས་བྱེད་འདོད་པའི་རྣམ་འགྱུར་
སྟོན་ཤེས་པ་ཡིན་ན་དེའི་ཕྱོགས་ལ་གོམ་སྟབས་ཆེན་པོ་ཞིག་བརྒྱབ་པ་ཡིན། བྱ་དངོས་གང་རུང་ཞིག་ལ་རྒྱུས་ལོན་བྱས་པ་
དང༌། གལ་འགངས་ཆེ་བའི་བྱ་དངོས་གང་རུང་ཞིག་སྔར་ལས་ལྷག་པའི་གོ་རྟོགས་སླེབས་ཚུལ་སྟོན་ཐུབ་པ་ཡིན་ན་གོམ་
སྟབས་དེ་ལས་ཆེ་བ་ཞིག་བརྒྱབ་པ་དེ་ཡང་རང་ཉིད་གཅིག་པོར་སྟོན་ཐུབ་པས་ཀྱང་འགྲིག །
༡༦་༤ གོམ་པ་གསུམ་པ། ཁྱེད་ཀྱི་ལན་ནམ་སུན་འབྱིན་བརྗོད་པ།
གནད་དོན་ཞིག་ཁྱེར་ཡོང་ནས་ཀློག་པ་པོའི་སྐབས་དོན་བརྟན་པོ་ཞིག་ཁ་འཐོར་ལ་བཏང་བའི་སྐབས་སུ། ཁོ་ཚོས་གནད་
དོན་དེ་སེལ་ཐབས་གཅིག་གམ་གཉིས་ཀྱི་ནང་ཐག་གཅོད་བྱེད་པའི་རེ་བ་རྒྱག་པ་སྟེ། ཁྱེད་ཀྱིས་སེལ་ཐབས་སམ་དོན་དག་
གཙོ་བོ་གླེང་བའམ། ཡང་ན་གནད་དོན་དེ་རྗེས་སུ་སེལ་ཐབས་བྱ་རྒྱུའི་ཁས་ལེན་བྱེད་པ་བཅས་རེད། ཀློག་པ་པོ་རྣམས་
ཀྱིས་ངོ་སྤྲོད་ཀྱི་མཐའ་མའི་ཚིག་གྲུབ་ཀྱི་ནང་བསྒྲགས་གཏམ་མམ་ཁས་ལེན་དེའི་རིགས་འཚོལ་བ་ཡིན།
༡༦་༤་༡ དཀའ་གནད་སེལ་ཐབས་ཀྱི་སྙིང་དོན་བརྗོད་པ།
དོན་དག་གཙོ་བོའམ་སེལ་ཐབས་གང་ཡོད་པ་རྣམས་ངོ་སྤྲོད་ཀྱི་མཇུག་ཟིན་ལ་ཁད་དུ་ཁ་གསལ་པོའི་ཐོག་ནས་བསྟན་ཆོག །
ང་ཚོས་ཁོར་ཡུག་གི་ཉེན་ཚབས་ལ་བརྟག་དཔྱད་བྱས་པ་བརྒྱུད། སྐྱུར་རྫས་རང་བཞིན་ཅན་གྱི་ཆར་ཆུའི་བརྒྱུད་རིམ་དང་
ཁ་དབུགས་ཀྱི་རླུང་གསོག་འཇོག་སྐོར་གྱི་ཤེས་ཚད་ཇེ་ལེགས་སུ་བཏང་བར་བརྟེན། ང་ཚོས་དེ་དག་གིས་སྐྱེ་ཁམས་ཁོར་
ཡུག་ལ་ཐེབས་པའི་ཤུགས་རྐྱེན་སྐོར་སྔར་ལས་ལྷག་པའི་རྒྱུས་ལོན་བྱེད་ཐུབ་ཡོད། སྐབས་དོན་བརྟན་པོ།) (ཉན་ན་ཡག་པོ་འདུག །)
འོན་ཀྱང་ཉེ་ཆར་ཤེས་རྟོགས་བྱུང་བར་གཞིགས་ན་མཁའ་དབྱིངས་ཀྱི་བླ་བྲེ་ཇེ་སྲབ་ཏུ་འགྲོ་བཞིན་པའི་སྐོར་ལ་ང་ཚོས་
བསམ་པ་ལྟར་ཤེས་རྟོགས་ཡག་པོ་བྱུང་མེད་པ་ར་འཕྲོད་ཡོད། (གནས་སྟངས།) (དེ་ལྟར་ཡིན་ན་ག་རེ་ཡོད།) ང་ཚོས་ནོར་འཁྲུལ་
གྱི་སྒོ་ནས་ཧ་ཌི་རོ་འགྱུར་རྫས་དེ་རྒྱུ་རྐྱེན་གཙོ་བོ་ཞིག་ཏུ་བརྩིས་པ་རེད། མཇུག་འབྲས།) ང་ཚོ་འཚོ་རླུང་གི་(ཀར་བོན།) སྣོལ་
འདྲེས་རྙེད་པར་བརྟེན་ནས་ཐབས་ཤེས་ཀྱི་སྙིང་དོན་ནམ་དོན་དག་གཙོ་བོ།)
༡༦་༤་༢ སེལ་ཐབས་ཡོད་པ་ཁས་ལེན་བྱེད་རྒྱུ།
གདམ་ཀ་གཞན་ཞིག་ནི་དོན་དག་གཙོ་བོ་གླེང་རྒྱུ་ཕྱིར་འགྱངས་བྱས་ཆོག་པ་སྟེ། ངོ་སྤྲོད་ཀྱི་མཐའ་མའི་ཚིག་གྲུབ་བམ་
དཔྱད་རྩོམ་གྱི་འགོ་འཛུགས་ས་ནས་གླེང་ཆོག་ཅིང་། དེའི་ནང་ཁྱེད་ཀྱིས་དོན་དག་གཙོ་བོ་དེ་མཇུག་སྡོམ་ནང་གླེང་རྒྱུ་ཡིན་
ཚུལ་བྲིས་ཆོག་པ་ཡིན།
ང་ཚོས་ཁོར་ཡུག་གི་ཉེན་ཚབས་ལ་བརྟག་དཔྱད་བྱས་པ་བརྒྱུད། ང་ཚོས་དེ་དག་གིས་སྐྱེ་དངོས་ཁམས་ལ་ཐེབས་པའི་
ཤུགས་རྐྱེན་ལ་སྔར་ལས་ལྷག་པའི་རྒྱུས་ལོན་བྱེད་ཐུབ་ཡོད། འོན་ཀྱང་ཉེ་ཆར་ཤེས་རྟོགས་བྱུང་བ་ལྟར་ན་རྫས་འགྱུར་གྱི་
བརྒྱུད་རིམ་་་་་་།ང་ཚོས་དེ་སྐོར་ལ་གོ་རྟོགས་ཡག་པོ་བྱུང་མེད་པ་དང་་་་་།་་དེ་ལྟར་ཡིན་ན་ག་རེ་ཡོད་དམ།) ང་ཚོས་ནོར་
འཁྲུལ་གྱི་སྒོ་ནས་ཧ་ཌི་རོ་འགྱུར་རྫས་དེ་རྒྱུ་རྐྱེན་གཙོ་བོ་ཞིག་ཏུ་བརྩིས་པ་རེད། [འགྲིག་གི །ང་ཚོས་ག་རེ་རྙེད་པ་རེད་
དམ།) དཔྱད་རྩོམ་འདིའི་ནང་ང་ཚོས་བསམ་ཡུལ་ལས་འདས་པའི་རྫས་འགྱུར་སྣོན་འདྲེས་བྱུང་སྐོར་འགྲེལ་བརྗོད་བྱས་་་་་
༌། (དོན་དག་གཙོ་བོ་གླེང་རྒྱུ་ཡིན་པའི་ཁས་ལེན།)
འདི་ལྟ་བུའི་ངོ་སྤྲོད་ཀྱིས་ང་ཚོ་དཔྱད་རྩོམ་ནང་དུ་ཁྲིད་མོད། དོན་དག་གཙོ་བོ་མ་གླེང་བའི་སྒོ་ནས་དོན་དག་ཞིག་གླེང་རྒྱུ་ཁས་ལེན་བྱས་ཡོད།
ཁས་ལེན་སྐྱོ་ཤོས་ནི་གསལ་ཁ་ཅི་ཡང་མེད་པར་བརྗོད་གཞི་ཙམ་གླེང་བ་དེ་ཡིན་པ་ནི་དཔེར་ན།
ཞིབ་འཇུག་འདིའི་ནང་མཁའ་དབྱིངས་བླ་བྲེ་ཇེ་ཟབ་ཏུ་སོང་བའི་རྒྱུ་རྐྱེན་ལ་བརྟག་ཞིབ་བྱས་ཡོད།
དོན་དག་གཙོ་བོ་དཔྱད་རྩོམ་གྱི་མཇུག་ཏུ་འཇོག་པའི་སྐབས་སུ། ཀློག་པ་པོ་རྣམས་ལ་དཔྱད་རྩོམ་འདིའི་མཇུག་བར་དུ་
ཀློག་རིན་ཡོད་པའི་ཡིད་ཆེས་བྱེད་རོགས་ཟེར་གྱི་ཡོད། ཁྱེད་ཀྱིས་ཡིད་ཆེས་དེ་ལྟ་བུ་ཞིག་ངོ་སྤྲོད་ཀྱི་ནང་བསྐྲུན་པར་སྤྱིར་
བཏང་གི་བརྗོད་གཞི་ཙམ་མཁོ་སྤྲོད་བྱེད་པ་ཙམ་མ་ཡིན་པར། སྒྲུབ་བྱེད་ལ་ཐབས་ཤེས་སམ་འཆར་གཞི་ཞིག་(ཡང་ན་
གཉིས་ཀ །) ཡོད་པའི་སྐྱ་ཐིག་འགོད་དགོས་པ་ཡིན།
ཆུ་ཤུགས་གློག་འདོན་འཕྲུལ་ཆས་ཀྱི་ཆུ་ལེན་ས་དང༌། ཆུ་གློད་སའི་འཚག་དྲའི་སྐོར་ལ་བཟོ་བཀོད་(འཆར་གཞིའི་རི་མོ།)
རིགས་མང་པོ་ཡོད། འོན་ཀྱང་ས་གནས་ས་ཐོག་ཏུ་རིན་ཐང་གཏན་འབེབས་བྱེད་པ་ནི་འགྲོ་གྲོན་ལ་ཕན་ཐོགས་ཡོད་པ་ཞིག་
མ་རེད། ལག་བསྟར་བྱེད་རུང་བའི་གདམ་ཀ་གཞན་ཞིག་ཡོད་པ་ནི་རྩིས་འཁོར་ནང་གི་དཔེ་རིས་ལ་བལྟ་བ་དེ་རེད།
(འབུར་གཟུགས་སུ་བྱས་པའི་དཔེ་མཚོན།) ཆུ་ཤུགས་གློག་འདོན་གྱི་ཁ་སྒྱུར་སའི་འཚག་དྲ་ཡི་རིན་ཐང་གཏན་འབེབས་
བྱེད་པར་ཉམས་ཞིབ་འདིས་ཁོའོ་ཊ་རོ་དང་། ཨེ་བེ་ཨོ་སེ། ཊར་སྦོ་ཕ་ལ་ཀེ་སུ། (Quattro, AVOC and Turbo-plex) མཉེན་
ཆས་གང་རུང་བཀོལ་ནས་ཡིད་བརྟན་འཕེར་པ་དང་། མགྱོགས་ཤོས། སྤྱོད་བདེའི་རང་བཞིན་ཐད་མ་གནས་ལ་ཕན་འབྲས་
ཆེ་ཤོས་ཀྱི་བརྟག་དཔྱད་བྱས་པ་ཡིན།
འཆར་གཞི་འདིའི་རིགས་སྤྱི་ཚོགས་ཚན་རིག་ཁྲོད་དུ་རྒྱུན་ལྡན་ལྟ་བུ་ཡིན་མོད། མི་ཆོས་རིག་གནས་ཁྲོད་དེ་ཙམ་འགྲོ་
རྒྱུགས་ཆེན་པོ་མེད། སྤྱི་ཚོགས་ཚན་རིག་ཁྲོད་དུ་བྱུང་བ་ནི་ཅུང་ཉུང་ཞིང་མི་མང་པོ་ཞིག་གིས་འཆར་གཞི་དེ་རིགས་ཧ་ཅང་
གཟབ་ནན་ཅན་ཡིན་པར་འདོད།
༡༦་༥ འོས་འཚམ་པའི་གོམ་འགྲོས་གཏན་འབེབ་བཟོ་བ།
ངོ་སྤྲོད་འཆར་འགོད་བྱེད་སྐབས་གནད་དོན་དུས་ནམ་ཞིག་ལ་སྟོན་མིན་གྱི་ཐག་གཅོད་བྱེད་དགོས། དེ་ཡང་ཀློག་པ་པོ་
རྣམས་ཀྱིས་ག་ཚོད་ཅིག་ཤེས་ཀྱི་ཡོད་མེད་ལ་རག་ལས་པ་ཡིན། དཔེ་མཚོན་རྗེས་མའི་ནང་རྩོམ་པ་པོས་རྣམ་དཔྱོད་དང་
ལྡན་པའི་སྒོ་ནས་འཆར་འགོད་པའི་ཁྲོད་དུ་བསམ་ཚུལ་གཅིག་མཐུན་ཡིན་པའི་གནས་ཚུལ་ཞིག་ཚིག་གྲུབ་གཅིག་གི་ནང་
གསལ་སྟོན་བྱས་རྗེས། སླར་ཡང་གང་མགྱོགས་ཁ་འཐོར་དུ་བཏང་ཡོད་པ་ནི། དཔེར་ན།
གཤེར་གཟུགས་ཅན་གྱི་སྤྱིན་ཤོག་ཤུགས་ཀྱིས་བཙིར་བྱེད་ཀྱི་འཕྲུལ་ཆས་ཀྱི་སྐོར་ནི། (sFDs) ནམ་རྒྱུན་སྐུ་ཞབས་རེའོ་མན་
ཌས་འཇམ་སྣུམ་སྙོམ་ཐབས་ཀྱི་རིག་པའི་གཞུང་ལུགས་ཁྲོད་ནས་རྙེད་ཐུབ། འོན་ཀྱང་འཁོར་སྐྱོད་འཕྲུལ་ཆས་འཁོར་རེས་
ཇེ་ཆེར་འགྲོ་བར། སྦྱིན་ཤོག་བཙིར་བྱེད་ཀྱི་འཕྲུལ་ཆས་ཀྱི་བཟོ་བཀོད་ནང་གཤེར་གཟུགས་ཀྱི་འགོག་ཤུགས་ལ་བསམ་བློ་གཏོང་དགོས།
(ང་ཚོས་དེའི་ནང་དོན་གང་ཡིན་པ་མི་ཤེས་ན་ཡང༌། བརྗོད་དོན་གྱི་གྲུབ་ཚུལ་དང་གནད་དོན་ནི་གསལ་པོ་རེད།)
གཤམ་གྱི་རྩོམ་པ་པོས་དེའི་སྐོར་ལ་ཆེད་མཁས་ཀྱི་བསམ་ཚུལ་བཏོན་ཡོད། འོན་ཀྱང་ཆེད་ལས་དེའི་སྐོར་ལ་ཆ་རྒྱུས་མེད་
པའི་ཀློག་པ་པོ་རྣམས་ལ་ངོ་སྤྲོད་དེ་ངང་རྒྱུད་རིང་པོའི་སྒོ་ནས་འདི་ལྟར་བྲིས་ཡོད། དཔེར་ན།
ཆུ་ཤུགས་གློག་འདོན་ས་ཚིགས་འཛུགས་སྐྲུན་སྐབས་ཆུ་ནང་གི་ཉ་རིགས་ཡུལ་སྤོ་ལ་སྲུང་སྐྱོབ་བྱེད་པའི་ཐབས་ལམ་
གཅིག་ནི། ཆུ་སྐོར་འཕྲུལ་ཆས་ནང་འཛུལ་བའི་ཆུ་ཁུངས་ལ་འཚག་དྲས་བཅད་ནས་ཆུ་འདྲེན་རྒྱུ་དེ་རེད། (ཚིག་༡༡༠ ཡིས་
བཅད་མཚམས་འགྲེལ་བཤད་རྒྱག་པ།) འཚག་དྲ་ཕན་ཐོགས་ཡོད་མེད་དེ་ཉ་རིགས་ཀྱི་བྱ་སྤྱོད་དང་ཆུ་ཤུགས་འཕྲུལ་
འཁོར་གྱི་བྱེད་ནུས་ལ་རག་ལས། (ཚིག་༤༠ ལྷག་གིས་ཆུ་ཤུགས་འཕྲུལ་འཁོར་འགྲེལ་བཤད་རྒྱག་པ།) ཞིབ་འཇུག་འདི་
ཡིས་ལག་རྩལ་འདིའི་རིགས་བཀོལ་བའི་ཆུ་ཤུགས་འཕྲུལ་འཁོར་སྐོར་ལ་གོ་རྟོགས་སྤེལ་ཡོད་པར་མ་ཟད། མ་འོངས་པའི་
བཟོ་བཀོད་རྣམས་ལ་ཡང་ཁྲིད་སྟོན་བྱེད་སྲིད།
ངོ་སྤྲོད་ཀྱི་གོམ་བགྲོས་ནི་ཁྱབ་ཁོངས་ལ་རག་ལས་ཡོད། ཞིབ་འཇུག་པའི་གནད་དོན་དེ་རང་ཉིད་ཀྱི་ཚོགས་སྡེའི་ཁྲོད་ཆ་
རྒྱུས་ཅན་ཡིན་ན་ངོ་སྤྲོད་མགྱོགས་པོ་ཞིག་བྲིས་ནས་ཁ་ཕྱེ་ཆོག་པ་དང་། གནད་དོན་གང་ཞིག་ཐུན་མོང་དུ་སྤྱོད་ཀྱི་མེད་པའི་
ཁྱབ་ཁོངས་སུ་ལས་ཀ་བྱེད་མཁན་རྣམས་ཀྱིས་ངེས་པར་དུ་གོམ་པ་ལྷོད་ལྷོད་ངང་སྤོ་དགོས། འོན་ཀྱང་ངོ་སྤྲོད་ཀྱི་གོམ་
འགྲོས་ཀྱིས་དོན་དག་གཞན་ཞིག་སྟོན་པའི་གནས་ཚུལ་ཀྱང་ཡོད། ཁྱེད་ཀྱིས་ངོ་སྤྲོད་མགྱོགས་པོ་ཞིག་བྲིས་ཚེ། ཀློག་པ་པོ་
རྣམས་ནི་ཆེད་ལས་གཅིག་ཡིན་པ་སྟོན་གྱི་ཡོད་པ་དང་། དེ་ལྟ་བུའི་ཀློག་པ་པོ་རྣམས་ལ་ལྷོད་ལྷོད་ཅིག་བྲིས་པ་ཡིན་ན་ཁོ་
ཚོས་རང་ཉིད་ལས་ཅུང་ཟད་ཉུང་པ་ཤེས་ཀྱི་ཡོད་པ་སྟོན། གལ་སྲིད་ཁྱེད་ཀྱི་ཀློག་པ་པོ་རྣམས་ཤེས་རྒྱ་ཆེན་པོ་ཡིན་པ་དང༌།
ཁྱེད་ཀྱི་ངོ་སྤྲོད་ལྷོད་ལྷོད་ཅིག་བྲིས་པ་ཡིན་ན་ཁོ་ཚོས་སེམས་ནང་ཁྱེད་ཀྱིས་ཤེས་པ་དེ་ཧ་ཅང་ཉུང་དྲགས་བསམ་སྲིད།
ཡང་ཁོ་ཚོས་ཤེས་པ་དེ་ཉུང་ཉུང་ཅིག་མེད་པ་དང༌། ཁྱེད་ཀྱིས་ངོ་སྤྲོད་མགྱོགས་པོ་ཞིག་བྲིས་པ་ཡིན་ན་ཁོ་ཚོས་སེམས་ནང་
ཁྱེད་ནི་ཀློག་པ་པོའི་དགོས་མཁོ་སྣང་མེད་དུ་གཏོང་མཁན་ཞིག་རེད་བསམ་སྲིད།
༡༦་༦ ངོ་སྤྲོད་ཁྱོན་ཡོངས་ནས་གོ་རིམ་སྒྲིག་པ།
ངོ་སྤྲོད་ཀྱི་གོ་རིམ་སྒྲིག་པའི་སྐབས་སུ་རང་ཉིད་ལ་གདམ་ག་མང་པོ་ཡོད། དེ་དག་ཕལ་ཆེ་བ་ང་ཚོས་ཚོད་དཔག་བྱས་པའི་
རྙོག་འཛིང་ཅན་ཞིག་མིན། དོན་དངོས་ཐོག་ཚང་མ་བརྡ་སྤྲོད་ཀྱི་འགྲོ་སྟངས་དཀྱུས་མ་ཞིག་གི་རྗེས་སུ་འབྲང་གི་ཡོད། ངོ་
སྤྲོད་ཆ་ཚང་གྲུབ་ཆ་གསུམ་གྱི་ནང་འདུས་ཡོད་པ་སྟེ།
སྐབས་དོན།+ གནད་དོན། + ལན་འདེབས་བཅས་ཡིན།
ངོ་སྤྲོད་ཚང་མའི་ནང་དེ་གསུམ་དགོས་པའི་ངེས་པ་མེད།
གལ་སྲིད་གནད་དོན་ཡོངས་གྲགས་ཡིན་པ་དང་དེའི་ཐུན་མོང་གི་ཆ་ལ་བཟོ་བཅོས་བྱེད་པའི་སྐབས་དང༌།
གལ་སྲིད་གནད་དོན་གྱི་མཇུག་འབྲས་ཡོངས་གྲགས་ཡིན་པ་དང་དེ་ལ་བཟོ་བཅོས་བྱེད་པའི་སྐབས།
གལ་སྲིད་ཀློག་པ་པོ་རྣམས་ཀྱིས་ལན་གང་ཡིན་མ་ཤེས་སྔོན་ལ་ཁྱེད་ཀྱི་བསམ་གཞིག་གི་རྗེས་སུ་འབྲང་བ་ཞིག་ཡོང་
དགོས་ན་ངོ་སྤྲོད་ཀྱི་མཇུག་ཏུ་དོན་དག་གླེང་ཙམ་བྱས་ནས་དོན་དག་གཙོ་བོ་མཇུག་སྡོམ་གྱི་ནང་དུ་གླེང་པའི་སྐབས་བཅས་སུ་ཡིན།
འདི་དག་ཚང་མ་སྤྱི་འགྲོས་ལྟ་བུར་སྣང་མོད། འོན་ཀྱང་དེ་ནི་ཀློག་པ་པོ་རྣམས་ཀྱི་རེ་འདོད་ཡིན་པ་དང༌། རྒྱན་གྱིས་སྤྲོས་
པའི་དཔེ་མཚོན་འདི་ལྟ་བུ་ལ་མཁས་པར་གྱུར་པའི་སྐབས་སུ། ཁྱེད་ལ་ཡོད་པ་ནི་དཔྱད་རྩོམ་འབྲི་བའི་དཔེ་མཚོན་ཙམ་མ་
ཡིན་པར་ད་དུང་བསམ་གཞིག་བྱེད་པའི་ལག་ཆ་ཞིག་ཀྱང་ཡོད། ཁྱེད་ཀྱི་ཐུན་མོང་གི་སྐབས་དོན་དང་གནད་དོན་གསལ་
བཤད་ཆ་ཚང་ཞིག་འབྲི་དགོས་ན་ངེས་པར་དུ་རང་གི་ཀློག་པ་པོ་ཚོས་ཅི་ཞིག་ཤེས་ཀྱི་ཡོད་པ་དང་། ཅི་ཞིག་ཤེས་ཀྱི་མེད་
པ། ལྷག་པར་ཁོ་ཚོས་ཅི་ཞིག་ཤེས་དགོས་པ་དང་རྒྱུ་མཚན་བཅས་ལ་བསམ་གཞིག་ནན་ཏན་གཏོང་དགོས།
༡༦་༧ ཐོག་མའི་ཚིག་གྲུབ་ཁག་འཚོལ་ཞིབ་བྱེད་པ།
རྩོམ་པ་པོ་མང་པོ་ཞིག་ལ་ཐོག་མའི་ཚིག་གྲུབ་རེ་ཟུང་འབྲི་བར་དམིགས་བསལ་གྱི་དཀའ་ངལ་འཕྲད་ཀྱི་ཡོད་པས་ཁོ་ཚོས་
བསྐྱར་ཟློས་ཡང་ཟློས་བྱེད་སྲིད།
རྩོམ་ཡིག་ནང་ཐ་སྙད་བསྐྱར་ཟློས་བྱེད་མི་རུང༌། གལ་སྲིད་འགོ་འཛུགས་པར་དཀའ་ངལ་ཡོད་ན།
ཚིག་མཛོད་ཅིག་གི་སྒོ་ཕྱེ་ནས་འགོ་འཛུགས་བྱེད་མི་རུང་བ་སྟེ། དཔེར་ན་“ཝེབ་སུ་ཊིའིནང་ཀུན་སྤྱོདཀྱི་མཚན་ཉིད་
འདི་ལྟར་་་་་” ཟེར་བ་ལྟ་བུ། གལ་སྲིད་ཐ་སྙད་ཅིག་ལ་འགྲེལ་བཤད་རྒྱག་རིན་ཡོད་ན་ཡང་ཚིག་མཛོད་ཀྱི་མཚན་ཉིད་
ཀྱིས་དགོས་མཁོ་སྒྲུབ་མི་ཐུབ།
གཟི་བརྗིད་ཀྱི་ཉམས་དང་བཅས་འགོ་འཛུགས་བྱེད་མི་རུང་། “ཆེས་ཕུལ་དུ་བྱུང་བའི་ལྟ་གྲུབ་རིག་པ་བ་རྣམས་ཀྱིས་
དུས་རབས་མང་པོའི་རིང་དྲི་བ་གལ་ཆེན་པོ་དེ་ལ་འབད་འཐབ་བྱས་པ་་་་་་་གལ་སྲིད་བརྗོད་གཞི་གཟི་བརྗིད་དང་ལྡན་
པ་ཞིག་ཡིན་ན་དེས་རང་ཉིད་ཀྱི་གལ་ཆེའི་རང་བཞིན་གསལ་སྟོན་བྱེད་ངེས་ཡིན།
ནོར་འཁྲུལ་འདི་ལྟ་བུ་ནི་བཟང་ཕྱོགས་ཀྱི་ངར་ཤུགས་སློང་བའི་ཁྲོད་ནས་འབྱུང་བ་སྟེ། ཁོ་ཚོས་ཀློག་པ་པོའི་ཚོགས་སྡེ་ཞིག་
གི་མཉམ་སྤྱོད་བྱེད་པའི་སྐབས་དོན་ནམ་ཐུན་མོང་གི་གཞི་རྟེན་ཞིག་འཛུགས་ཐབས་བྱེད་ཀྱི་ཡོད་པས་རེད། གནས་ཚུལ་དེ་
དག་ཁྲོད་ཀྱི་གནད་དོན་གང་ཡིན་ཟེར་ན། དེ་ནི་ནོར་འཁྲུལ་གྱི་ཚོགས་སྡེ་ཞིག་རེད། དཔེར་བརྗོད་དང་པོའི་ཁྲོད་ཀྱི་ཚོགས་
སྡེ་ནི་གུ་དོགས་དྲགས་པ་སྟེ། དེ་ནི་སློབ་མ་དང་དགེ་རྒན་ཙམ་རེད། དཔེར་བརྗོད་གཉིས་པའི་ཁྲོད་ཀྱི་ཚོགས་སྡེ་ནི་རྒྱ་ཆེ་
དྲགས་པ་སྟེ། རྩོམ་པ་པོ་རྣམས་ཀྱིས་འགྲོ་བ་མི་ཡོངས་ཀྱིས་ཁས་ལེན་པའི་སྐབས་དོན་ཞིག་ལ་མུན་ནག་སྦར་ཉུལ་རྒྱག་པ་
ལྟ་བུ་ཡིན་པས་ལམ་ནོར་དེ་ལས་གཡོལ་དགོས་ན།
རང་ཉིད་ཀྱི་རེ་བ་ལྟར་དོ་སྣང་ཡོད་པའི་དམིགས་བསལ་གྱི་ཀློག་པ་པོའི་ཚོགས་སྡེ་དེའི་ཡིད་དབང་འགུག་པའི་ཐབས་ལམ་
ཞིག་གི་ཐོག་ནས་འགོ་འཛུགས་བྱེད་དགོས།
འདི་ན་ཐོག་མའི་ཚིག་གྲུབ་གཅིག་གམ་གཉིས་འབྲི་བར་སྤྱིར་བཏང་གི་གདམ་ཀ་གསུམ་ཡོད།
༡༦་༧་༡གནད་དོན་དང་འབྲེལ་བ་ཡོད་པའི་དོན་དག་མངོན་གསལ་ཅན་ཞིག་དང་བཅས་འགོ་འཛུགས་བྱེད་པ།
ཕྱུག་པོ་རྣམས་ལ་དཔྱ་ཁྲལ་ཆག་ཡང་གཏོང་བ་དེ་དཔལ་འབྱོར་ལ་ངར་ཤུགས་སློང་བ་ཞིག་ཏུ་འདོད་མཁན་རྣམས་ཀྱིས་
དོན་དངོས་ཤིག་ལ་བསམ་བློ་གཏོང་དགོས་པ་ནི། ཨ་མེ་རི་ཁའི་ཆེས་འབྱོར་ཕྱུག་ལྡན་པའི་མི་བརྒྱ་ཆ་གཅིག་གིས་ཨ་མེ་རི་
ཁའི་རྒྱུ་ནོར་སྤྱིའི་གསུམ་ཆ་གཅིག་སྟངས་འཛིན་བྱེད་བཞིན་ཡོད་པ་དེ་རེད།
༡༦་༧་༢མངོན་གསལ་ཅན་གྱི་ལུང་འདྲེན་ཞིག་དང་བཅས་འགོ་འཛུགས་བྱེད་པ།
གལ་སྲིད་ངོ་སྤྲོད་ཁྱོན་ཡོངས་སུ་ཐ་སྙད་དེ་དག་གནད་ཚིག་ཡིན་པའི་སྐབས་ཁོ་ནར་འདི་ལྟར་འབྲི་དགོས།
“ཇན་བེན་ཨ་ཡེ་ཁེའི་(སྣུམ་ཚོན་རི་མོ་བ།) རི་མོ་ལྷད་མེད་ཅིག་གི་མཛེས་སྡུག་ནི་ཚོར་ཤེས་འབའ་ཞིག་བྱུང་བ་སྟེ། གཉིད་
འབེབ་མཁན་གྱིས་རྡོ་རིན་པོ་ཆེ་བེད་སྤྱད་ནས་གཉིད་ཕབས་པ་ལས་བྱུང་བའི་ཚོར་སྣང་ཁྱད་མཚར་ཅན་དང་གཏན་ནས་
མི་འདྲ།” ཨེ་ཌི་ཝེན་ཕ་ནོསི་ཀེ་ལགས་ཀྱིས་ཇན་བེན་ཨ་ཡེ་ཁེའི་བཟོ་རྩལ་ལ་ཁྱད་མཚར་པའི་སྒྱུ་འཕྲུལ་ཞིག་ཡོད་ཚུལ་
བརྗོད་པ་དང༌། ཁོའི་རི་མོ་ལ་ནོར་བུ་རིན་པོ་ཆེ་ལྟ་བུའི་ཡིད་དབང་འཕྲོག་པའི་ནུས་པ་ལྡན་པར་འདོད།
༡༦་༧་༣ འབྲེལ་ཡོད་ཀྱི་གནས་ཚུལ་སྙིང་བསྡུས་ཤིག་དང་བཅས་འགོ་འཛུགས་པ།
གལ་སྲིད་དེའི་ཐ་སྙད་ཀྱིས་བརྗོད་གཞི་སྔོན་དཔག་བྱེད་པ་མ་ཟད། ད་དུང་ཧ་ཅང་གསལ་པོའི་སྒོ་ནས་གནད་དོན་གསལ་
བཤད་བྱེད་པའི་སྐབས་ཁོ་ནར་འདི་ལྟར་འབྲི་དགོས། གཤམ་དུ་ཆི་ཁ་རྒོའི་སྲང་ལམ་གྱི་ནག་ཚོགས་སམ་ཤོག་ཁག་དར་
རྒུད་སྐོར་དྲན་གསོ་བྱས་པའི་རྩོམ་ཡིག་ཅིག་འདི་ལྟར་འགོ་འཛུགས་བྱས་ཡོད་སྟེ།
ཕྱི་ལོ་༡༩༩༦ ལོར་ཟླ་༦ པའི་ནང་སྤྱི་གླིང་གི་རྐུབ་སྟེགས་རིང་མོ་ཞིག་གི་ཐོག་སེན་ཐི་ཡ་(CYNTHIALAURI) དང་ཆི་ཁ་རྒོའི་
ཤོག་ཁག་ཆེ་ཤོས་“བུད་མེད་ཤོག་ཁག” སྟེ་མི་རིགས་ནག་པོའི་གཅེན་གཅུང་མཉམ་འབྲེལ་ལྷན་ཚོགས་ཀྱི་ལས་བྱེད་རྒན་
པ་ཁ་ཤས་བསྡད་དེ། ཁོ་ཚོས་གྲོང་ཁྱེར་ནང་གི་ཨ་ཧྥེ་རི་ཁའི་མི་རྒྱུད་ཡིན་པའི་ཨ་རིའི་གཞོན་སྐྱེས་བུད་མེད་རྣམས་ཀྱི་ཚབ་
བྱེད་ཐུབ་པའི་ཚོགས་པ་ཞིག་རྒྱུན་འཛིན་བྱས་པའི་སྐོར་ལ་ཕྱིར་དྲན་བྱས། “ང་ཚོ་ཧ་ཅང་འཆམ་པོ་ཡོད་པ” སེན་ཐི་ཡས་
གདུང་བའི་ཤུགས་རིང་ཞིག་དང་བཅས་བཤད་བཞིན། ཡར་ལངས་ནས་མཐའ་སྐོར་གྱི་མི་གཞན་གྱིས་ཁོ་མོས་སྐད་ཆ་ཐོས་ཡོད་མེད་ལ་བལྟས།
༡༦༌༨ མཇུག་སྡོམ་འབྲི་བ།
སྒྲུབ་བྱེད་ལ་མཇུག་སྡོམ་གྱི་མིང་བཏགས་པའི་ཚན་པ་མེད་ཀྱང་དེའི་ཚབ་བྱེད་པའི་ཚིག་དུམ་བུ་རེ་ཟུང་ཡོད་ན་མཇུག་སྡོམ་
ནི་སྒྲུབ་བྱེད་ལ་སྤྱི་བསྡོམས་རྒྱག་པའི་གནས་སྐབས་ཤིག་ཡིན་པར་མ་ཟད། དེ་དང་འདྲ་བར་གལ་ཆེ་བ་ཞིག་ལ་ཞིབ་འཇུག་
ནས་མཐོང་བའི་གནད་དོན་ལ་བརྟེན་ནས་ཞིབ་འཇུག་པའི་ཚོགས་སྡེར་བགྲོ་གླེང་བྱེད་པའི་གོ་སྐབས་ཤིག་ཀྱང་རེད། དགའ་
འོས་པ་ཞིག་ལ་ངོ་སྤྲོད་ཀྱི་གྲུབ་ཆ་གཅིག་མཚུངས་བཀོལ་ནས་མཇུག་སྡོམ་འབྲི་ཆོག་ལ་དེ་ཡང་གོ་རིམ་ལྡོག་པའི་སྒོ་ནས་འབྲི་དགོས།
༡༦་༨་༡ དོན་དག་གཙོ་བོ་ནས་འགོ་འཛུགས་པ།
མཇུག་སྡོམ་གྱི་འགོ་འཛུགས་ས་ནས་དོན་དག་གཙོ་བོ་བརྗོད་དགོས། གལ་སྲིད་དེ་ངོ་སྤྲོད་ནང་གླེང་ཟིན་པ་ཡིན་ན་དེ་དག་
བསྐྱར་དུ་བརྗོད་དགོས་པ་གང་ཞིག་ལ་སྔར་བས་ཆ་ཚང་བ་ཞིག་དང༌། ཚིག་རེ་རེ་བཞིན་བསྐྱར་ཟློས་མ་བྱས་པ་ཞིག་དགོས།
༡༦་༨་༢ གལ་གནད་དང་འཇུག་ཚུལ་གསར་བ་ཞིག་སྣོན་པ།
ལྟ་ཚུལ་གྱི་མཇུག་ཏུ་ཅིའི་ཕྱིར་དེ་ནི་གལ་ཆེན་ཡིན་པ་དང་། ཡག་ཤོས་བྱུང་ན་“དེ་ལྟར་ཡིན་ན་ག་རེ་ཡོད་” ཟེར་བར་ལན་
གསར་པ་ཞིག་འདེབས་དགོས། དཔེར་ན་གཤམ་གྱི་མཇུག་སྡོམ་ནང་རྩོམ་པ་པོས་ཆེས་མཐོའི་ཁྲིམས་ཁང་གིས་དམག་
མིའི་སྲོག་ཁྲིམས་ཐོག་ཐག་གཅོད་བྱས་པའི་མཇུག་འབྲས་ལ་ཁ་སྣོན་རྒྱབ་ཡོད་པ།
ཉེ་ཆར་ཆེས་མཐོ་ཁྲིམས་ཁང་གིས་བཙན་ཤེད་རང་བཞིན་གྱི་སྲོག་ཁྲིམས་གཅོད་རྒྱུ་དེ་ངོས་ལེན་མི་བྱེད་པའི་ཐག་གཅོད་
བྱས་པ་དང་། རྒྱལ་ཁབ་ལ་ངོ་ལོག་གི་བྱ་བ་སྒྲུབ་མཁན་ལ་བཙན་ཤེད་ཀྱི་སྲོག་ཁྲིམས་གཅོད་དགོས་ཟེར་བ་དེ་རྩ་ཁྲིམས་
དང་འགལ་ཡོད་པ་ལྟར་སྣང་བས་ན། གྲོས་ཚོགས་ཀྱིས་ངེས་པར་དུ་སྐྱར་བཅོས་གནང་དགོས། དེ་ལས་ཀྱང་གལ་ཆེ་བ་
ཞིག་ལ་གལ་སྲིད་དམག་དོན་དྲང་བདེན་གཅིག་གྱུར་གྱི་ཁྲིམས་ལུགས་ལ་འགྱུར་བ་བཏང་ཚེ། མཐར་ཐུག་གི་ངོ་ལོག་པར་
མཐར་ཐུག་གི་ཉེས་པ་གཏོང་དགོས་ཟེར་བའི་དམག་དཔུང་གི་གཞི་རྩའི་རིག་གཞུང་ལ་ཁ་གཏད་བཅག་པས་ན། གྲོས་
ཚོགས་ཀྱིས་དམག་དཔུང་ཁྲོད་ཀྱི་དྲང་བདེན་གྱི་རིན་ཐང་ལྟ་ཚུལ་ཐག་གཅོད་བྱེད་དགོས་པ་ཡིན།
དཔྱད་ཞིབ་འདི་ལྟ་བུ་ནི་མཇུག་སྡོམ་ལ་འཚམ་པོ་ཡོད་པ་ལས་ངོ་སྤྲོད་ཀྱི་ནང་འཚམ་པོ་མེད། རྒྱུ་མཚན་ནི་དཔྱད་རྩོམ་གྱིས་
ལག་པ་མ་འཆང་བའི་དྲི་བ་གཞན་པ་ཞིག་སྟོན་གྱི་ཡོད་པ་དཔེར་ན། ཐག་གཅོད་དེས་རིན་ཐང་གི་ལྟ་གྲུབ་ལ་ཁ་གཏག་
བཅག་ཡོད་པར་དམག་དཔུང་གི་ངོས་ནས་ལན་འདེབས་ཇི་ལྟར་བྱེད་དམ། གྲོས་ཚོགས་འོག་མ་ནས་དེ་ལ་ཡང་བསྐྱར་
ལན་འདེབས་ཇི་ལྟར་བྱེད་དམ།སོགས་དྲི་བ་སླེབས་ཡོང་ཀྱི་ཡོད། ངོ་སྤྲོད་ཀྱི་ནང་དུ་མཇུག་འབྲས་གླེང་བ་ལ་བརྟེན་ནས་
དེ་བས་མང་བའི་གནད་དོན་ཞིག་སྟོན་པ་ཇི་བཞིན་མཇུག་སྡོམ་གྱི་ནང་དུ་དེའི་ཤུགས་བསྟན་ལ་ཁ་སྣོན་བརྒྱབ་ནས་དེའི་
གལ་གནད་རང་བཞིན་རྒྱ་ཆེ་རུ་བཏང་ཆོག །
༡༦་༨་༣ཞིབ་འཇུག་དེ་ལས་མང་བ་དགོས་པའི་རེ་སྐུལ།
ཁྱེད་ཀྱིས་འགོ་འཛུགས་པའི་སྐབས་སུ་སྐབས་དོན་ལ་བརྟག་ཞིབ་བྱས་ཡོད་པ་ལྟར། མཇུག་སྡོམ་གྱི་ནང་ད་དུང་ཞིབ་
འཇུག་དེ་ལས་མང་བ་དགོས་པའི་རེ་སྐུལ་བྱས་ཆོག་པ་སྟེ།
ནད་གཞི་བརྟག་དཔྱད་མཁན་ལས་དང་པོ་བ་དང་ཆེད་མཁས་པ་གཉིས་ཀྱི་ཁྱད་པར་རྣམས། འཚར་ལོངས་དང་འཕེལ་
རྒྱས་ཀྱིས་འགྲེལ་བཤད་རྒྱག་པ་ཡིན། ལས་དང་པོ་བ་དང་ཆེད་ལས་མཁས་པའི་བསམ་གཞིག་བྱེད་ཚུལ་མི་འདྲ་བ་ཡིན་
པ་ང་ཚོས་ཤེས་མོད། འོན་ཀྱང་ལས་དང་པོ་བ་རྣམས་སྤྱི་ཚོགས་ཀྱི་ཉམས་མྱོང་གི་རྒྱུ་རྐྱེན་གང་ཞིག་ལ་བརྟེན་ནས་ཇི་ལྟར་
འཕེལ་རྒྱས་འགྲོ་ཚུལ་ཤེས་ཀྱི་མེད། ང་ཚོས་ཡུན་རིང་ཞིབ་འཇུག་བྱས་པ་བརྒྱུད་སློབ་སྟོན་སྦྱོང་བརྡར་སྤྲད་པར་ནུས་པ་ཇི་
ལྟར་ཐོན་པ་དང་། དེ་བཞིན་དགེ་མཚན་ལྡན་པའི་འགྲེལ་བཤད་དང༌། སྐྱོན་བརྗོད་གང་ཞིག་གིས་ལས་དང་པོ་རྣམས་ཀྱིས་
ནད་གཞི་བརྟག་དཔྱད་ཀྱི་ལག་རྩལ་ལ་ཕན་ཐོགས་ཡོད་མེད་བལྟ་དགོས།
གང་ཞིག་བསྒྲུབ་རྒྱུ་ལྷག་ཡོད་པ་དེ་བརྗོད་ན་བགྲོ་གླེང་གི་གསོན་ཤུགས་རྒྱུན་གནས་ཡོང་བ་བྱས་ཡོད། དེ་བས་མཇུག་
ཐར་ཚིག་ཁ་ཤས་འབྲི་བའི་སྐབས། རྩོམ་ཡིག་ལ་དགའ་ཞིང་དེའི་རྗེས་མུ་མཐུད་འདེད་མཁན་ཞིག་ཡིད་ལ་འཆར་བ་བྱེད་
དགོས། ཁྱེད་ཀྱིས་དེ་ལས་མང་བའི་གནས་ཚུལ་གང་ཞིག་ཤེས་འདོད་དམ། ཁྱེད་ཀྱིས་ཞིབ་འཇུག་གང་ཞིག་བྱེད་དགོས་
བསམ་གྱི་ཡོད་དམ། ལྟ་བུ་རེད། གང་ལྟར་ཀྱང༌། དེ་ནི་རང་ཉིད་ཀྱིས་གནད་དོན་ཇི་ལྟར་རྙེད་པའི་ལམ་ཁ་ཡང་ཡིན་སྲིད།
མྱུར་ཐབས། ཁ་བྱང་ངམ་འགོ་བརྗོད།
ཀློག་པ་པོ་རྣམས་ཀྱིས་ཐོག་མར་བཀླག་པར་བྱ་བ་དང༌། ཁྱེད་ཀྱིས་མཐའ་མར་འབྲི་དགོས་པ་ནི་ཁ་བྱང་ངམ་འགོ་བརྗོད་
ཡིན། ལས་དང་པོ་བ་རྣམས་ཀྱིས་དཔྱད་རྩོམ་གྱི་བརྗོད་གཞི་ལ་བརྟེན་པའི་ཐ་སྙད་འགའ་ལ་སེམས་ཆགས་ནས་སྡོད་ཀྱི་
ཡོད། དེ་ནི་ནོར་འཁྲུལ་ཞིག་ཡིན་པ་སྟེ། ཁ་བྱང་ནི་ཀློག་པ་པོ་རྣམས་ཀྱིས་དམིགས་བསལ་གང་ཞིག་ཡོང་གི་ཡོད་མེད་ཤེས་
རྟོགས་ཆེད་དུ་ཡིན། གཤམ་གྱི་ཁ་བྱང་གསུམ་པོ་ཞིབ་བསྡུར་བྱས་ན། བུན་ཆུང་།
བུན་ཆུང་དང་དཔལ་འབྱོར་ཡར་རྒྱས།
བུན་ཆུང་དེ་ནི་དཔལ་འབྱོར་ཡར་རྒྱས་ཀྱི་ཐབས་ཇུས་ཤིག་ཡིན་པ་དང་། དེ་ལ་བུད་མེད་ཀྱི་ནུས་སྟོབས་གོང་འཕེལ་གཏོང་
བའི་ཕན་ནུས་ལྡན་པའི་ངོས་འཛིན་བྱེད་པ།
ཁ་བྱང་དང་གནད་ཚིག་རྣམས་དོན་དག་གཙོ་བོའི་ནང་འགོད་པ་དང་། འཆར་སྒོའི་སྙིང་དོན་ནི་མུ་མཐུད་པའི་ཐ་སྙད་རྣམས་
ལ་གོར་ཐིག་རྒྱག་དགོས། (ས་བཅད་༦་༦་༡། ༨་༢་༡། ༡༢་༡་༡། ༡༢་༣་༢།་༡༣་༤ གསལ།) ཀློག་པ་པོ་རྣམས་ཀྱིས་ལྟ་
ཚུལ་འདི་དག་རྩོམ་ཡིག་ཁྲོད་ཡང་དང་བསྐྱར་དུ་ཡོད་པ་མཐོང་པའི་ཚེ། དཔྱད་རྩོམ་དེ་ཁོ་ཚོའི་འདོད་བློ་དང་མཐུན་པ་ཞིག་
ཡིན་པའི་ཚོར་བ་ཡོང་གི་རེད། (ཐིག་ཕྲེང་གཉིས་ཅན་གྱི་ཁ་བྱང་གིས་ཁྱེད་ལ་རང་ཉིད་ཀྱི་གནད་ཚིག་འབྲི་བར་གོ་སྐབས་
མང་བ་ཡོད་པ་དང་། ཐིག་ཕྲེང་དང་པོ་འདྲེན་ཤད་བཞག་པ་དེ་ཐིག་ཕྲེང་གཉིས་པའི་ནང་དམིགས་བསལ་གྱི་དོན་དག་འགོད་ཐུབ་པ་ཡིན།)
ས་བཅད་བཅུ་བདུན་པ། ཚིག་འགྲོས་སམ་རྩོམ་ཉམས་ལ་བསྐྱར་ཞིབ།
རང་ཉིད་ཀྱི་དོན་དག་གསལ་པོར་བརྗོད་པ།
ང་ཚོས་ད་ལྟའི་བར་རྩོམ་ཡིག་ནང་སྒྲུབ་བྱེད་ཀྱི་རིགས་པ་འགོད་སྟངས་དང༌། གོ་རིམ་སྒྲིག་སྟངས་གཙོར་བཟུང་བྱས་ཡོད།
ས་བཅད་འདིའི་ནང་ཚིག་གྲུབ་རྣམས་ལ་བཟོ་བཅོས་ཇི་ལྟར་རྒྱག་པ་དང་། དེ་ལ་བརྟེན་ནས་ཀློག་པ་པོ་ཚོར་རྩོམ་འདི་ཁ་
གསལ་པོ་དང༌། ཁ་རི་ཁ་ཐུག་རེད་སྙམ་པའི་བསམ་བློ་འཁོར་དུ་འཇུག་རྒྱུ་དེ་རེད།
ཀློག་པ་པོ་རྣམས་ཀྱིས་ཁྱེད་ཀྱི་སྒྲུབ་བྱེད་རིགས་པ་རྣམས་ཤེས་རྟོགས་བྱུང་བ་ཡིན་ན་གཞི་ནས་རྩོད་ལེན་རྣམས་ཁས་ལེན་
བྱེད་ངེས། འོན་ཀྱང་ཁོ་ཚོས་ཚིག་གྲུབ་རྣམས་ཀྱི་གོ་བ་ལེན་མ་ཐུབ་པ་ཡིན་ན་སྒྲུབ་བྱེད་ཀྱི་རིགས་པ་རྣམས་ཤེས་རྟོགས་
བྱེད་མི་ཐུབ། རྩོམ་ཡིག་ལ་བཟོ་བཅོས་རྒྱབ་ཚར་བའི་རྗེས་སུ། ཀློག་པ་པོ་རྣམས་ཀྱིས་རྩོམ་ཡིག་གི་སྒྲུབ་བྱེད་ཁུངས་སྐྱེལ་
རྣམས་སྐྱོན་མེད་པ་ཞིག་དང་། གོ་རིམ་ལེགས་པོ་སྒྲིག་ཡོད་མེད་དཔྱད་ཞིབ་བྱེད་པར་མ་ཟད། རྙོག་འཛིང་ཅན་གྱི་བསམ་
ཚུལ་རྣམས་ཡིག་ཐོག་ཏུ་འཁོད་པ་རྣམས་ཀློག་བདེ་བོ་ཡོད་མེད་བལྟ་ངེས་རེད། འོན་ཀྱང་ཡང་བསྐྱར་ཁྱེད་རང་ཆ་རྒྱུས་
ཡོད་པའི་གནད་དོན་ཞིག་ལ་འཕྲད་ཀྱི་ཡོད་པ་ནི། དེ་དག་བཀླགས་པ་ལ་བརྟེན་ནས་ཚིག་གྲུབ་གང་ཞིག་ལ་བཟོ་བཅོས་
རྒྱག་དགོས་ཀྱི་ཡོད་མེད་མི་ཤེས་པ་དེ་རེད། ཚིག་གྲུབ་དེ་དག་གིས་དོན་དག་ག་རེ་སྟོན་གྱི་ཡོད་མེད་ཤེས་ཀྱི་ཡོད་པར་
བརྟེན། ཚིག་གྲུབ་དེ་དག་ཀློག་པའི་སྐབས་སུ་ཀློག་པ་པོ་རྣམས་ལ་ཅི་ཞིག་ཐོབ་ཀྱི་ཡོད་མེད་ཤེས་རྒྱུ་དང་། ཚིག་གྲུབ་དེ་
དག་རང་ཉིད་ལ་གསལ་པོ་ཡོད་པ་ཇི་བཞིན་ཀློག་པ་པོ་རྣམས་ལ་ཡང་བསྟན་བྱ་གསལ་པོ་ཡོང་རྒྱུ་ངེས་བརྟན་བཟོ་རྒྱུ། རང་
ཉིད་ལ་གོ་བ་མ་ལོན་པའི་དཀའ་ངལ་མེད་ན་ཡང༌། ཚིག་གྲུབ་ཁག་པོ་གང་ཡིན་པ་ངོས་འཛིན་བྱེད་པའི་ཐབས་ལམ་ཞིག་དགོས་ཀྱི་ཡོད།
༡༧་༡ རྩོམ་ཉམས་སམ་རྩོམ་འགྲོས་ལ་ཞིབ་བཤེར།
གལ་སྲིད་གཤམ་གསལ་དཔེ་མཚོན་གྱི་རྩོམ་འགྲོས་གང་རུང་ཞིག་ཀློག་པ་ཡིན་ན་ཁྱེད་ཀྱིས་གང་ཞིག་འདེམ་མམ།
དང་པོའི་ཀ་པ།
རྒྱུན་ལྡན་གྱི་འཛིན་སྐྱོང་ལག་ལེན་ཁྲོད། ཕན་ཚུན་གཅིག་ལ་གཅིག་བརྟེན་དང་མཉམ་འབྲེལ་བྱས་པ་ཡིན་ན། ལས་བྱེད་
པའི་གསར་གཏོད་དང་ཐོན་སྐྱེད་ཀྱི་ནུས་ཤུགས་ཡར་རྒྱས་ལ་བཏང་སྟེ། སྒྲིག་འཛུགས་ཀྱི་ནུས་པའམ་བྱེད་སྒོ་རྒྱ་ཆེ་རུ་
གཏོང་ཐུབ་པར་འདོད། འོན་ཀྱང་མཉམ་འབྲེལ་དེ་ཡང་མི་སྒེར་གྱི་ས་མཚམས་མེད་པ་དང་། ལས་ཁུངས་ནས་གོ་སྒྲིག་ཡོད་
པའི་སྒོ་ནས་ཁེར་རྐྱང་གི་གོ་སྐབས་མ་སྤྲད་པ་ཡིན་ན། སྒྲིག་འཛུགས་ཀྱི་ནུས་པའམ་བྱེད་སྒོ་རྒྱ་ཆེ་རུ་འགྲོ་རྒྱུའི་ཚབ་ཏུ་
ཉམས་རྒུད་དུ་འགྲོ་བའི་རྐྱེན་དུ་འགྱུར་སྲིད།
དང་པོའི་ཁ་པ།
འགན་འཛིན་རྣམ་པ་ཚོའི་དགོས་འདོད་ནི་ལས་བྱེད་རྣམས་ཕན་ཚུན་གཅིག་ལ་གཅིག་བརྟེན་གྱིས་མཉམ་འབྲེལ་བྱ་རྒྱུ་དེ་
ཡིན། ཁོ་ཚོས་དེ་ལྟར་བྱས་པ་ཡིན་ན་ཁོ་ཚོ་ནི་གསར་གཏོད་ཅན་དང་ཐོན་སྐྱེད་ཀྱི་ནུས་པ་ཅན་དུ་འགྱུར་བར་མ་ཟད། དེ་ལ་
བརྟེན་ནས་སྒྲིག་འཛུགས་ཀྱི་བྱེད་སྒོ་ཡག་ཏུ་གཏོང་ཐུབ། འོན་ཀྱང་མི་རྣམས་ལ་རང་ཉིད་གཅིག་པོར་ལས་ཀ་བྱེད་པའི་གོ་
སྐབས་དགོས་པར་མ་ཟད་ལས་ཁུངས་ཁག་ནས་ཀྱང་གོ་སྐབས་དེ་དག་སྤྲོད་དགོས། དེ་ལྟར་མ་བྱས་ན་སྒྲིག་འཛུགས་ལ་
ནུས་པ་དེ་ཙམ་ཆེན་པོ་མི་ཐོན།
དང་པོའི་ག་པ།
འགན་འཛིན་མི་སྣ་ཚོས་རྒྱུན་སྲོལ་རྩིས་མེད་ཀྱི་སྒོ་ནས་ལས་བྱེད་པ་རྣམས་ཕན་ཚུན་གཅིག་ལ་གཅིག་བརྟེན་དང་མཉམ་
འབྲེལ་བྱས་བཅུག་པ་ཡིན་ན། ཁོ་ཚོ་གསར་གཏོད་དང་ཐོན་སྐྱེད་ཀྱི་ནུས་པ་ཅན་དུ་འགྱུར་བ་དང་། དེ་ལ་བརྟེན་ནས་སྒྲིག་
འཛུགས་ཁྱོན་ཡོངས་ཀྱི་ལས་དོན་ཇེ་ལེགས་སུ་འགྲོ་བར་ངོས་འཛིན་བྱེད་པ་ཡིན། འོན་ཀྱང་ལས་བྱེད་ཚོར་རང་ཉིད་གཅིག་
པོར་ལས་ཀ་བྱེད་པའི་གོ་སྐབས་མེད་པ་དང་། ལས་ཁུངས་ནས་དེ་ལྟར་གོ་སྒྲིག་མ་བྱས་པ་ཡིན་ན། སྒྲིག་འཛུགས་ཀྱི་ནུས་
པ་ཆེ་རུ་འགྲོ་རྒྱུའི་ཚབ་ཏུ་ནུས་པ་དང་མི་ལྡན་པ་ཞིག་ཏུ་འགྱུར་སྲིད།
ཀློག་པ་པོ་ཉུང་ཉུང་ཅིག་གིས་དང་པོའི་ཀ་པ་འདེམས་པ་སྟེ། དེ་ནི་ཚགས་དམ་པོ་དང་། སྙིང་བསྡུས། ཕྱི་གསལ་ནང་
གསལ་མ་ཡིན་པ་ལྟ་བུར་མངོན། ཁ་ཤས་ཀྱིས་དང་པོའི་ཁ་པ་འདེམས་པ་སྟེ། དེ་ནི་བསམ་བློ་སྟབས་བདེ་ལྟར་སྣང་མོད།
མི་རྒན་པ་ཞིག་གིས་ཕྲུ་གུ་ཞིག་ལ་ལྷོད་ལྷོད་ངང་སྐད་ཆ་བཤད་ཀྱི་ཡོད་པ་འདྲ་བོ་ཡོད། མང་ཆེ་བས་དང་པོའི་ག་པ་
འདེམས་པ་སྟེ། ལས་རོགས་ཕན་ཚུན་ལ་སྐད་ཆ་བཤད་པ་ལྟ་བུར་མངོན། དེང་སྐབས་ཀྱི་གཙུག་ལག་སློབ་གླིང་གི་རྩོམ་
འབྲིའི་ཁྲོད་ཀྱི་གནད་དོན་སྡུག་ཤོས་གཅིག་ནི། ཞིབ་འཇུག་པ་ཆེས་མང་པོ་ཞིག་དང་པོའི་ཀ་པ་ལྟར་མངོན་པ་དེ་རེད།
ཞིབ་འཇུག་པ་ཁ་ཤས་ཀྱིས་དང་པོའི་ཀ་པ་དགའ་འདེམས་བྱེད་པ་སྟེ། བསམ་གཞིག་ལྗིད་པོ་བྱས་པ་བརྟེན་ནས་
རྩོམ་འབྲི་ལྗིད་པོ་ཡོང་གི་ཡོད་པ་དང་། ཁོ་ཚོས་མགོ་རྙོག་ཆེ་བའི་ལྟ་ཚུལ་ཅིག་གསལ་པོ་བཟོ་ཐབས་བྱེད་སྐབས། ཁོ་ཚོས་
ཞིབ་འགྲེལ་རྒྱག་རྒྱུ་དང་། སྣ་ཚོགས་རང་བཞིན་ཅན་གྱི་བསམ་ཚུལ་ཧ་ཅང་གོ་བདེ་བོར་བཟོ་རྒྱུ་བློས་གཏོང་དགོས་པར་
འདོད་པ་དང་། གལ་སྲིད་ཀློག་པ་པོ་རྣམས་ཀྱིས་གོ་དོན་མ་རྟོགས་པ་ཡིན་ན་བློ་ཕམ་གྱི་གནས་ལས་མ་འདས་བས་ན་ཁོ་
ཚོས་(ཀློག་པ་པོས་) སྔར་ལས་ལྷག་པའི་དཀའ་ལས་རྒྱག་དགོས་པར་འདོད།
གཅིག་བྱས་ན་ཨེ་མེ་ནོལ་ཁེན་ཊི་དང་ཧྥི་རེ་ཌི་རི་ཆི ཧེ་སྒེལ་(Immanuel Kant orFriedrich Hegel) ལྟ་བུའི་ལྟ་
གྲུབ་སྨྲ་བ་ཚོའི་རྩོམ་ཡིག་ཀློག་མྱོང་མཁན་ཚང་མར་ཁོ་ཚོའི་རྙོག་འཛིང་ཅན་གྱི་ཚིག་ལྷུག་གི་ལུང་འདྲེན་ཚུལ་གོ་རྟོགས་
ཡོང་བར་དཀའ་ངལ་འཕྲད་ངེས་ལ། མ་མཐར་ཡང་ཐོག་མའི་གནས་སྐབས་སུ་དེ་འདྲ་འབྱུང༌། འོན་ཀྱང་ཁོང་རྣམ་པའི་
གསུང་རྩོམ་ནི་དཀའ་ལས་བརྒྱབ་ནས་ཀློག་རིན་ཡོད་པ་ར་སྤྲོད་བྱུང་ཡོད། གནད་འགག་ནི་ཁེན་ཊི་དང་ཧེ་སྒེལ་ལྟ་བུའི་
བསམ་གཞིག་ཡག་པོ་གཏོང་མཁན་ང་ཚོ་ཉུང་ཉུང་ཞིག་ལས་མེད། ང་ཚོ་མང་ཆེ་བའི་ངོས་ནས་བཤད་ན་ཚགས་དམ་པོའི་
རྩོམ་ཡིག་འབྲི་བ་ནི། བློ་གྲོས་ཕུལ་ཏུ་བྱུང་བ་ཞིག་གིས་ཤིན་ཏུ་གཏིང་ཟབ་པའི་བརྩམས་ཆོས་ཤིག་འབྲི་བ་མཚོན་གྱི་མེད་
པར། ཧོལ་རྒྱུག་གི་བསམ་བློ་ཅན་གྱི་རྩོམ་པ་པོ་ཞིག་གིས་རང་ཉིད་ཀྱི་ཀློག་པ་པོར་བསམ་ཤེས་མ་བྱས་པ་མཚོན་གྱི་ཡོད།
རྙོག་འཛིངས་ཅན་གྱི་བསམ་གཞིག་ལ་(འདི་ནི་ང་ཚོའི་བསམ་ཚོད་ལས་ཉུང་བ།)རྙོག་འཛིངས་ཅན་གྱི་རྩོམ་འགྲོས་དགོས་
ན་ཡང༌། ཚིག་གྲུབ་རེ་རེ་ལ་ཡང་ཐེངས་གཉིས་ཀློག་ན་དགེ་མཚན་ཡོད་པ་ཡིན། (དེས་མ་ཚད། སྐད་ཆ་དྲང་མོར་བཤད་ན་
ཁེན་ཊི་དང་ཧེ་སྒེལ་གཉིས་ལ་རྩོམ་སྒྲིག་པ་ཡག་པོ་ཞིག་ཡོད་ན་དགེ་མཚན་ཡོད་ངེས།)
རྩོམ་པ་པོ་ཁ་ཤས་རྙོག་འཛིང་ཆེ་བའི་རྩོམ་འགྲོས་ལས་གཡོལ་རྒྱུ་ཐལ་དྲགས་པ་སྟེ། སྒང་གི་དང་པོའི་ཀ་པ་ལྟར་
ཧ་ཅང་སྟབས་བདེའི་ཚིག་གྲུབ་བེད་སྤྱད་གཏོང་གི་ཡོད། འོན་ཀྱང་ཁྱེད་ཚོ་མང་ཆེ་བར་དཀའ་ངལ་དེ་འདྲ་མེད་པར། དག་ཆ་
དང་བརྡ་སྤྲོད་ཙམ་གྱི་རོགས་རམ་དགོས་པ་ཡིན་ཤག་བྱེད་ཀྱི་ཡོད། (གལ་སྲིད་ཁྱེད་ལ་དཀའ་ངལ་འདུག་བསམ་ན་རྩོམ་
འབྲིའི་སློབ་དཔོན་ལ་བགྲོ་གླེང་བྱོས།) ང་ཚོས་འདིར་གྲོས་བསྡུར་བྱེད་པའི་གནད་དོན་ནི་རྩོམ་འབྲི་བྱེད་སྟངས་ཤིག་ཡིན་པ་
དང་། དེ་ནི་གཙུག་ལག་སློབ་ཆེན་གྱི་རྣམ་པ་ཆེ་དྲགས་པ་དེ་ཡང་གསལ་པོར་བཤད་ན་ངེས་པར་དུ་བསྒྲུབ་དགོས་པ་ལས་
ཧ་ཅང་གིས་དཀའ། ཀྱག་ཀྱོག་དང་ཐད་ཀར་མ་ཡིན་པའི་ལྷུག་རྩོམ་འབྲི་བ་ནི། རྩོམ་པ་པོ་ལེགས་པོ་ཞིག་གི་དམིགས་ཡུལ་
མིན། འོན་ཀྱང་རྣམ་དཔྱོད་དང་མི་ལྡན་པ་ཁ་ཤས་ལ་ཐར་ལམ་ཞིག་ཏུ་གྱུར་ཡོད།
གནད་དོན་འདི་ཡིས་དམིགས་བསལ་མཐོ་རིམ་དཔྱད་རྩོམ་འབྲི་འགོ་རྩོམ་མཁན་ལ་མནར་གཅོད་གཏོང་གི་ཡོད།
རྒྱུ་མཚན་ནི་ཁོ་ཚོ་དཀའ་ངལ་འཕར་མ་ཞིག་ལ་འཕྲད་ཀྱི་ཡོད་པས་རེད། དང་པོ་ང་ཚོས་སུ་འདྲ་ཞིག་གིས་རང་ཉིད་ཀྱི་གོ་
རྟོགས་ལ་ཁ་གཏད་ལངས་པའི་བསམ་ཚུལ་གསར་པ་དང་རྙོག་འཛིན་ཅན་གྱི་སྐོར་ལ་རྩོམ་ཡིག་འབྲི་བའི་སྐབས་སུ། ང་
ཚོས་ནམ་རྒྱན་འབྲི་ཐུབ་པ་ལས་ཅུང་མི་གསལ་བའི་རང་བཞིན་ཅན་ཞིག་འབྲི་བ་ཡིན། གནད་དོན་འདི་ཡིས་ཆེས་ཉམས་
མྱོང་ལྡན་པའི་ཞིབ་འཇུག་པ་རྣམས་ལ་ཡང་མནར་གཅོད་གཏོང་གི་ཡོད། འོན་ཀྱང་གསར་ཞུགས་ཞིབ་འཇུག་པ་རྣམས་
ཀྱིས་རྙོག་འཛིང་ཅན་གྱི་རྩོམ་འགྲོས་ནི་གཙུག་ལག་སློབ་གླིང་གི་རྒྱལ་ཁའི་གྲུབ་འབྲས་ཡིན་པར་འདོད་པ་དང་། རང་ཉིད་
ཀྱིས་བཀླག་པའི་རྙོག་འཛིང་ཅན་གྱི་ལྷུག་རྩོམ་ལ་ལད་ཟློས་བྱས་ཏེ་གནད་དོན་དེ་བསྲེ་སྦྱོར་བྱེད་ཀྱི་ཡོད་པ་དེ་ལྟ་བུ་ལ་ང་ཚོས་གཡོལ་ཐུབ།
༡༧་༢ རྩོམ་ཡིག་གསལ་པོར་འབྲི་བའི་ཐོག་མའི་རྩ་དོན་གཉིས།
༡༧་༢་༡ བག་ཆགས་དང་རྒྱུ་རྐྱེན་གྱི་དབྱེ་བ་འབྱེད་པ།
གལ་ཏེ་ཇི་ལྟར་གོང་གི་རྩོམ་སྟངས་དང་པོའི་ཀ་པ་དང༌། དང་པོའི་ག་པ་གཉིས་འདེམས་པའི་སྐོར་གསལ་བཤད་བྱེད་དུ་
བཅུག་ན། རྩོམ་སྟངས་དང་པོའི་ཀ་པའི་སྐོར་འགྲེལ་བཤད་རྒྱག་སྐབས། མི་གསལ་པ་དང་། དགོས་མེད་ཀྱི་ཚིག་རྫོབ།
ཚགས་དམ་པོ་སོགས་ཐ་སྙད་བཀོལ་གཏོང་བ་དང་། རྩོམ་སྟངས་དང་པོའི་ག་པའི་སྐོར་ལ་འགྲེལ་བཤད་རྒྱག་སྐབས།
གསལ་པོ་དང་། ཚིག་ཉུང་དོན་འདུས། ཐད་ཀར་སོགས་ཐ་སྙད་བཀོལ་སྤྱོད་གཏོང་གི་རེད། འོན་ཀྱང་ཐ་སྙད་དེ་དག་ཤོག་
ངོས་དེའི་ནང་གི་ཚིག་གྲུབ་དེ་དག་མ་ཡིན་པར་ཁྱེད་ཀྱིས་དེ་དག་ཀློག་པའི་སྐབས་ཀྱི་གང་ཞིག་མྱོང་བའི་ཚོར་སྣང་དེ་ལ་
ཟེར་བ་རེད། གལ་སྲིད་དང་པོའི་ཀ་པ་ནི་ཚགས་དམ་པོ་རེད་བརྗོད་དུས། དོན་དངོས་ཐོག་རྩོམ་ཡིག་དུམ་བུ་དེའི་དོན་དག་
གོ་དཀའ་བར་འདུག་ཅེས་ཟེར་གྱི་ཡོད་པ་དང་། ཁྱེད་ཀྱིས་དང་པོའི་ག་པ་ནི་གསལ་པོ་འདུག་བརྗོད་ཚེ། རྩོམ་ཡིག་དུམ་བུ་
དེའི་དོན་དག་གོ་སླ་བོ་འདུག་ཅེས་ཟེར་གྱི་ཡོད།
བག་ཆགས་གཏིང་ཟབ་ཅན་གྱི་ཐ་སྙད་བཀོལ་ནས་རང་ཉིད་ཀྱི་མྱོང་ཚོར་བརྗོད་ན་ནོར་འཁྲུལ་མེད་ཀྱང༌། དེ་ཡིས་
ཁ་གསལ་པོ་མེད་པའི་ཚིག་གྲུབ་དང་པོའི་ཀ་པ་ལྟ་བུར་བཟོ་བཅོས་རྒྱག་མི་ཐུབ། རྒྱུ་མཚན་ནི་ཁོ་ཚོས་དཔྱད་རྩོམ་གྱི་ཤོག་
ངོས་སམ་འཆར་ངོས་སུ་ཡོད་པ་དེས་ཁྱེད་ལ་གང་བྱུང་བའི་ཚོར་བ་ལྟར་གསལ་བཤད་བྱེད་མི་ཐུབ།
དེར་བརྟེན་དམིགས་ཡུལ་དེ་འགྲུབ་པའི་ཆེད་དུ་མགོ་འཐོམ་པ་ལྟ་བུའི་མྱོང་ཚོར་དང་ཚིག་གྲུབ་ནང་གང་ཡོད་པ་གཉིས་
འབྲེལ་བ་མཐུད་པའི་ཐབས་ལམ་ཞིག་ལ་བསམ་བློ་གཏོང་དགོས། དེ་ལས་ཀྱང་གལ་ཆེ་བ་ཞིག་ནི་ཚིག་གྲུབ་ཅིག་རང་ཉིད་
ལ་གསལ་པོར་གྱུར་ཡོད་ཀྱང་ཀློག་པ་པོ་རྣམས་ལ་གསལ་པོ་མེད་པའི་སྐབས་སུ་བཟོ་བཅོས་གཏོང་ཤེས་དགོས།
ཚིག་གྲུབ་དང་པོའི་ཀ་པ་ལྟ་བུ་རྙོག་འཛིངས་རང་བཞིན་ཅན་གྱི་ཚོར་སྣང་དང་། ཚིག་གྲུབ་དང་པོའི་ག་པ་ལྟ་བུའི་
སྨིན་པོ་དང་གསལ་པོ་ཡིན་པ་གཉིས་ཀྱི་ཁྱད་པར་འབྱེད་རྒྱུར་རྩ་དོན་ཁ་ཤས་ཡོད། རྩ་དོན་དེ་དག་ཚིག་གྲུབ་ཞིག་གི་གྲུབ་
ཆ་གཉིས་ཁོ་ནར་དམིགས་པ་སྟེ། ཐོག་མའི་ཐ་སྙད་དྲུག་གམ་བདུན་དང་། མཐའ་མའི་བཞིའམ་ལྔ་ལ་ཡིན། ཐ་སྙད་འདི་དག་
དྲང་པོ་བྱུང་བ་ཡིན་ན་དེའི་རྗེས་ཀྱི་ཚིག་གྲུབ་ཆ་ཚང་(ནམ་རྒྱུན།) ཡག་པོ་ཡོང་གི་ཡོད། རྩ་དོན་འདི་དག་བཀོལ་སྤྱོད་བྱེད་
པར་བརྡ་སྤྲོད་ཀྱི་ཐ་སྙད་ལྔ་ལ་ངེས་པར་དུ་རྒྱུས་ལོན་བྱེད་དགོས་པ་སྟེ། བརྗོད་དོན་སྟབས་བདེ་དང་། བརྗོད་དོན་ཆ་ཚང་།
བྱ་བའམ་གནས་སྟོན་པ །མིང་ཚིག །ཚིག་མཚམས་བཅས་ཡིན། (གལ་སྲིད་དུས་ཡུན་གང་འཚམས་རིང་ཐ་སྙད་འདི་དག་
བཀོལ་སྤྱོད་བྱས་མེད་པ་ཡིན་ན་མུ་མཐུད་ནས་མ་ཀློག་སྔོན་ལ་ཐ་སྙད་དེ་ཚོར་བསྐྱར་ཞིབ་ཅིག་བྱེད་རོགས།)
འདི་ཤིན་ཏུ་གལ་ཆེན་ཡིན། ཚིག་གྲུབ་གསར་པ་ཞིག་འབྲི་བའི་སྐབས་སུ་རྩ་དོན་འདི་དག་སྤྱོད་རྩིས་མ་བྱེད།
གལ་སྲིད་དེ་དག་རང་ཉིད་ཀྱི་ཟིན་བྲིས་ལྟར་རྗེས་སུ་འབྲང་བ་ཡིན་ན་རང་ཉིད་ཀྱིས་རང་ཉིད་ལ་ཐག་པས་བསྡམས་པའི་
དཔེ་ལྟར་འགྱུར༌། དེ་ལས་ལྡོག་སྟེ་བྲིས་ཚར་བའི་ཚིག་གྲུབ་ལ་བསྐྱར་ཞིབ་བྱེད་དུས་རྩ་དོན་དེ་དག་རང་ཉིད་ལ་ལམ་སྟོན་
བྱེད་དུ་འཇུག་དགོས།
༡༧་༢་༢ བརྗོད་དོན་གཙོ་བོ་དང་བྱེད་ལས་སམ་ཁྱད་ཆོས།
རྩ་དོན་དང་པོ་དེས་ཁྱེད་ལ་སྔོན་ཆད་སློབ་གྲྭ་ནས་སྦྱངས་མྱོང་བའི་བརྡ་སྤྲོད་སྐོར་དྲན་གསོ་གཏོང་སྲིད། ཚིག་གྲུབ་རེ་རེའི་
སྙིང་པོར་གྱུར་ཡོད་པ་ནི་དེའི་ཁྲོད་ཀྱི་བརྗོད་དོན་གཙོ་བོ་དང་བྱ་བའམ་གནས་སྟོན་པ་གཉིས་རེད། སློབ་གྲྭའི་ནང་བརྡ་སྤྲོད་
སློབ་སྦྱོང་བྱེད་སྐབས་བརྗོད་དོན་གཙོ་བོ་ནི་“བྱེད་མཁན་” ཞིག་གམ་བྱ་བ་སྒྲུབ་མཁན་ལ་གོ་དགོས་པ་ཕལ་ཆེར་སྦྱངས་
ཡོད་ངེས། འོན་ཀྱང་དེ་ནི་རྟག་པར་དེ་ལྟར་ཡིན་པས་ཁྱབ་པ་མེད། རྒྱུ་མཚན་ནི་བརྗོད་དོན་གཙོ་བོ་ནི་བྱེད་མཁན་ཙམ་ལ་མི་
གོ་བར་མཚམས་རེར་དངོས་པོ་ལ་གོ་དགོས་དུས་ཀྱང་ཡོད། གཤམ་གྱི་ཚིག་གྲུབ་གཉིས་ལ་ཞིབ་བསྡུར་གྱིས། (ཚིག་
མཚམས་རེ་རེའི་ནང་བརྗོད་དོན་གཙོ་བོར་གཤམ་ཐིག་རྒྱབ་ཡོད།)
གཉིས་པའི་ཀ་པ།
ལོ་ཁེའེ་ཡིས་རྟག་པར་རང་ཉིད་ལ་བསྐྱར་ཟློས་བྱེད་ཀྱི་ཡོད། རྒྱུ་མཚན་ནི་ཁོང་གིས་བྱ་དངོས་ལ་མིང་བཏགས་པའི་ཐ
ཀྱི་ནུས་སྟོབས་ལ་ཡིད་ཆེས་མི་བྱེད་པ་ཡིན།
གཉིས་པའི་ཁ་པ།
ལོ་ཁེའེ་ཡིས་རྟག་པར་རང་ཉིད་ལ་བསྐྱར་ཟློས་བྱེད་པའི་རྒྱུ་མཚན་ནི། བྱ་དངོས་ལ་མིང་བཏགས་པའི་ཐ་སྙད་ཀྱི་ནུས་
སྟོབས་ལ་ཁོང་གིས་ཡིད་ཆེས་མི་བྱེད་པས་རེད།
གཉིས་པའི་ཀ་པའི་ནང་གི་བརྗོད་དོན་གཙོ་བོ་གཉིས་ཡོད་པ་སྟེ། ལེ་ཁའེ་དང་ཁོང་གཉིས་ནི་སློབ་གྲྭའི་བརྡ་སྤྲོད་དང་མཐུན་
པ་སྟེ། དེ་གཉིས་ཀ་བྱེད་མཁན་ཡིན་པས་རེད། འོན་ཀྱང་གཉིས་པའི་ཁ་པའི་ནང་གི་ལེ་ཁེའེ་ཡིས་བསྐྱར་ཟློས་བྱེད་པའི་རྒྱུ་
མཚན་དེ་བརྗོད་དོན་གཙོ་བོ་མིན། གང་ཡིན་ཟེར་ན་འདིའི་ནང་གི་རྒྱུ་མཚན་གྱིས་བྱ་བ་གང་ཡང་བྱེད་ཀྱི་མེད། དོན་དངོས་
ཀྱི་བྱེད་མཁན་ད་དུང་ཡང་ལོ་ཁེའེ་ཡིན།
འཛིན་གྲྭ་དྲུག་པའི་ཐ་སྙད་ལ་འགྲེལ་བརྗོད་བྱེད་ཚུལ་ལས་བརྒལ་དགོས་ན། ང་ཚོས་ཚིག་གྲུབ་ཅིག་གི་བརྡ་སྤྲོད་དེའི་བརྗོད་
དོན་གཙོ་བོ་དང་བྱ་བའམ་གནས་སྟོན་པ་ཙམ་ལ་བསམ་བློ་གཏོང་བ་ཙམ་དུ་མ་ཟད། ད་དུང་དེ་དག་གིས་བཤད་པའི་གཏམ་
རྒྱུད་དང༌། བྱེད་མཁན་དང་དེ་ཚོའི་བྱ་བའི་ལས་རྣམས་ལ་ཡང་བསམ་བློ་གཏོང་དགོས། གཤམ་དུ་ཆར་ཡུལ་ནགས་ཚལ་
(ཆར་པ་འབབ་ཚད་མཐོ་ཞིང་ཚ་བའི་ཡུལ་དུ་ཡོད་པའི་གནས་ཚལ་སྟུག་ཅིང་རིང་བ་ཞིག) དང་སྐྱེ་ལྡན་འཕེལ་སྐྱེད་ཁོར་
ཡུག་སྐོར་གྱི་གཏམ་རྒྱུད་ཅིག་ཡོད།
གསུམ་པའི་ཀ་པ།
གལ་སྲིད་ཆར་ཡུལ་ནགས་ཚལ་གཅེར་བུར་བཟོས་ནས་འཕྲལ་སེལ་དཔལ་འབྱོལ་གྱི་ཁེ་ཕན་སྒྲུབ་པ་ཡིན་ན། གོ་ལའི་སྐྱེ་
ལྡན་འཕེལ་སྐྱེད་ཁོར་ཡུག་ལ་གནོད་སྐྱོན་ཐེབས་སྲིད།
གསུམ་པའི་ཁ་པ།
འཕྲལ་སེལ་དཔལ་འབྱོར་གྱི་ཞབས་ཞུ་སྒྲུབ་ཆེད་ཆར་ཡུལ་ནགས་ཚལ་གཅེར་བུར་བཟོས་པ་ནི། གོ་ལའི་སྐྱེ་ལྡན་འཕེལ་
སྐྱེད་ཁོར་ཡུག་ལ་གནོད་པའི་རྒྱུ་རྐྱེན་ལ་འགྱུར་སྲིད།
གསུམ་པའི་ཀ་པར་དེ་ལས་གསལ་པའི་འགྲེལ་ཚུལ་ནི་གཤམ་གྱི་ཚིག་མཚམས་རེའི་བརྗོད་དོན་གཙོ་བོ་ལ་ལྟོས་དང་།
གལ་སྲིད་ཆར་ཡུལ་ནགས་ཚལ་(བརྗོད་དོན་གཙོ་བོ།) གཅེར་བུར་བཟོས་(བྱ་བའམ་གནས་སྟོན་པ།) གོ་ལའི་སྐྱེ་ལྡན་འཕེལ་སྐྱེད་ཁོར་
ཡུག་ལ་(བརྗོད་དོན་གཙོ་བོ།) གནོད་སྐྱོན་ཐེབས་སྲིད། (བྱ་བའམ་གནས་སྟོན་པ།)
གཏམ་རྒྱུད་དེའི་ནང་ཡོད་པའི་བྱེད་ལས་སམ་ཁྱད་ཆོས་གཙོ་བོ་ལ་མིང་འདོགས་པའི་བརྗོད་དོན་གཙོ་བོ་རྣམས་ཉུང་ཞིང་
བརྟན་པོའི་ཚིག་ཁག་ཅིག་ཡིན་པ་ནི། དཔེར་ན་ཆར་ཡུལ་གྱི་ནགས་ཚལ་དང་། གོ་ལའི་སྐྱེ་ལྡན་འཕེལ་སྐྱེད་ཁོར་ཡུག་ལྟ་བུ་
ཡིན་པ་དང་། དེ་རྣམས་གསུམ་པའི་ཁ་པ་དང་བསྡུར་ན།
འཕྲལ་སེལ་དཔལ་འབྱོར་གྱི་ཞབས་ཞུ་སྒྲུབ་ཆེད་ཆར་ཡུལ་ནགས་ཚལ་གཅེར་བུར་བཟོས་པ་ནི། (བརྗོད་དོན་གཙོ་བོ།) གོ་ལའི་སྐྱེ་
ལྡན་འཕེལ་སྐྱེད་ཁོར་ཡུག་ལ་གནོད་པའི་རྒྱུ་རྐྱེན་ལ་འགྱུར་སྲིད། (བྱ་བའམ་གནས་སྟོན་པ།)
གསུམ་པའི་ཁ་པ་ཡི་ནང་གི་བརྗོད་དོན་ཕལ་བ་(གཅེར་བུར་བཟོས།) ནི། དངོས་ཡོད་ཀྱི་བྱེད་ལས་སམ་ཁྱད་ཆོས་ཡིན་པ་
ལས་བྱ་བ་ཞིག་མིན། དེ་ནི་འཕྲལ་སེལ་དཔལ་འབྱོར་གྱི་ཁེ་ཕན་ཆེད་ཆར་ཡུལ་ནགས་ཚལ་གཅེར་བུར་བཟོས་ཟེར་བའི་
བརྗོད་དོན་གཙོ་བོ་ཁྱོན་ཡོངས་ཀྱི་ཚིག་ཚོགས་ཀྱི་ཟུར་ཙམ་རེད།
ད་ལྟ་ང་ཚོས་མཐོང་ཐུབ་པ་ནི་སློབ་གྲྭའི་བརྡ་སྤྲོད་ཁྲོད་ཀྱི་ངེས་ཚིག་གི་འགྲེལ་བཤད་རྣམས། སྐད་ཡིག་གི་གཞུང་
ལུགས་ངོས་ནས་བཤད་ན་དེ་ཙམ་སྡུག་ཐུག་ཅིག་མིན་པར་རྩོམ་འབྲིའི་ཆེད་ལམ་སྟོན་ཡག་པོ་ཞིག་རེད། རྩོམ་ཡིག་གསལ་
པོར་འབྲི་བའི་ཐོག་མའི་རྩ་དོན་ནི་འདི་ལྟར་རེད།
ཁྱེད་ཀྱིས་གཏམ་རྒྱུད་ཁྲོད་ཀྱི་ཁྱད་ཆོས་གཙོ་བོ་ལ་བརྗོད་དོན་གཙོ་བོས་མིང་འདོགས་ཐུབ་མིན་ལ་བལྟས་ནས་ཀློག་པོ་
རྣམས་ཀྱིས་ཚིག་གྲུབ་དེ་ཁ་གསལ་པོ་དང་ཀློག་རུང་བ་ཞིག་ཡིན་མིན་ཐག་གཅོད་བྱེད་ཀྱི་ཡོད། ཁྱེད་ཀྱིས་འདི་ལྟར་སྒྲུབ་
པའི་སྐབས་སུ་བརྗོད་དོན་གཙོ་བོ་ནི་ཐུང་ཐུང་དང་། དམིགས་བསལ། བརྟན་པོ་བཅས་ཡིན།
༡༧་༢་༣ བྱ་བའམ་གནས་སྟོན་པ་དང་མིང་ཚིག །ལས་སམ་བྱ་སྤྱོད།
ཁ་གསལ་པོ་དང་མི་གསལ་པའི་ཚིག་གྲུབ་ལ་ཁྱད་པར་གཞན་ཞིག་ཡོད་པ་སྟེ། དེ་ནི་རྩོམ་པ་པོ་རྣམས་ཀྱིས་ཁོང་ཚོའི་
གཏམ་རྒྱུད་ཁྲོད་ཀྱི་འགག་རྩའི་བྱ་སྤྱོད་རྣམས་སྟོན་བའི་ཐབས་ལམ་ནང་བྱ་བའམ་གནས་སྟོན་པ་གམ་ཡང་ན་མིང་ཚིག་
གང་རུང་བཀོལ་སྤྱོད་བཏང་ཡོད་མེད་ལ་རག་ལས།
དཔེར་ན་ཚིག་གྲུབ་གཉིས་པ་དང་གསུམ་པར་ང་ཚོས་ཡང་བསྐྱར་བལྟ་བར་བྱ། བྱ་སྤྱོད་སྟོན་པའི་ཚིག་རྣམས་ནག་ཐིག་
ནང་འཁོད་ཡོད། བྱ་སྤྱོད་རྣམས་བྱ་བའམ་གནས་སྟོན་པའི་ནང་ཡོད་པ་རྣམས་གཤམ་ཐིག་འཐེན་ཡོད། བྱ་སྤྱོད་རྣམས་མིང་
ཚིག་གི་ནང་ཡོད་པ་རྣམས་ལ་གཤམ་ཐིག་གཉིས་རྩེག་འཁོད་ཡོད།
གཉིས་པའི་ཀ་པ།
ལོ་ཁེའེ་ཡིས་རྟག་པར་རང་ཉིད་ལ་བསྐྱར་ཟློས་བྱེད་ཀྱི་ཡོད། རྒྱུ་མཚན་ནི་ཁོང་གིས་བྱ་དངོས་ལ་མིང་བཏགས་པའི་ཐ་སྙད་
ཀྱི་ནུས་སྟོབས་ལ་ཡིད་ཆེས་མི་བྱེད༎
གཉིས་པའི་ཁ་པ།
ལོ་ཁེའེ་ཡིས་རྟག་པར་རང་ཉིད་ལ་བསྐྱར་ཟློས་བྱེད་པའི་རྒྱུ་མཚན་ནི། བྱ་དངོས་ལ་མིང་བཏགས་པའི་ཐ་སྙད་ཀྱི་ནུས་
སྟོབས་ལ་ཁོང་གིས་ཡིད་ཆེས་མི་བྱེད་པས་རེད།
གསུམ་པའི་ཀ་པ།
གལ་སྲིད་ཆར་ཡུལ་ནགས་ཚལ་གཅེར་བུར་བཟོས་ནས་འཕྲལ་སེལ་དཔལ་འབྱོལ་གྱི་ཁེ་ཕན་སྒྲུབ་པ་ཡིན་ན། གོ་ལའི་སྐྱེ་
ལྡན་འཕེལ་སྐྱེད་ཁོར་ཡུག་ལ་གནོད་སྐྱོན་ཐེབས་སྲིད།
གསུམ་པའི་ཁ་པ།
འཕྲལ་སེལ་དཔལ་འབྱོར་གྱི་ཞབས་ཞུ་སྒྲུབ་ཆེད་ཆར་ཡུལ་ནགས་ཚུལ་གཅེར་བུར་བཟོས་པ་ནི། གོ་ལའི་སྐྱེ་ལྡན་འཕེལ་
སྐྱེད་ཁོར་ཡུག་ལ་གནོད་པའི་རྒྱུ་རྐྱེན་ལ་འགྱུར་སྲིད།
ཚིག་གྲུབ་གཉིས་པའི་ཀ་པ་དང་གསུམ་པའི་ཀ་པ་གཉིས་ནི། གཉིས་པའི་ཁ་པ་དང་གསུམ་པའི་ཁ་པ་གཉིས་ལས་ཀྱང་ཁ་
གསལ་བ་ཡོད། གང་ཡིན་ཟེར་ན་དེ་གཉིས་ཀྱི་བརྗོད་དོན་གཙོ་བོ་ནི་བྱེད་ལས་སམ་ཁྱད་ཆོས་ཡིན་པར་མ་ཟད། དེ་ཚོའི་
ཁྲོད་ཀྱི་བྱ་སྤྱོད་ནི་མིང་ཚིག་གིས་བསྟན་མེད་པར་བྱ་བའམ་གནས་སྟོན་པའི་སྒོ་ནས་བསྟན་ཡོད་པས་སོ། །
(ང་ཚོས་མངོན་གསལ་མིན་པའི་བྱ་བའམ་གནས་སྟོན་པ་དཔེར་ན་གཅེར་བུར་བཟོས་པ་དང་གནོད་སྐྱོན་སོགས་ཀྱི་སྐོར་
༡༧་༤ ནས་བགྲོ་གླེང་བྱས་ཆོག །)
ཁྱེད་ཀྱི་བྱ་སྤྱོད་རྣམས་ལ་བྱ་བའམ་གནས་སྟོན་པ་བཀོལ་སྤྱོད་མ་བྱས་པར་མདོར་བསྟན་གྱི་མིང་ཚིག་ནང་བསྟན་པ་ཡིན་
ན་ཚིག་གྲུབ་ནང་གི་བྱེད་ལས་ཀྱི་ཚིག་གྲོགས་དང་སྒྲུབ་ངག་རྣམས་གོ་རིམ་འཁྲུག་བཅུག་པ་རེད། གཤམ་གྱི་ཚིག་གྲོགས་
རྣམས་དང་མིང་ཚབ་ཀྱི་འབྲེལ་བ་སྟོན་པའི་ཚིག་ཕྲད་རྣམས་བཞི་པའི་ཀ་པའི་ནང་མི་དགོས་ཀྱང་བཞི་པའི་ཁ་པར་དགོས་པ་ནི།
བཞི་པའི་ཀ་པ།
སེམས་ཁམས་འཁྲུག་པའི་ནད་ཡོད་མེད་སྟོན་བྱེད་ཚད་ལྡན་བཟོས་པར་བརྟེན། ང་ཚོས་ད་ལྟ་སྨན་བཅོས་བྱེད་ཐབས་སྣ་
ཚོགས་ལ་ནད་པའི་ངོས་ནས་རྣམ་འགྱུར་གང་འདྲ་སྟོན་མིན་གྱི་ཚད་འཇལ་ཐུབ།
བཞི་པའི་ཁ་པ།
སེམས་ཁམས་འཁྲུག་པའི་ནད་གང་འདྲ་ཡོད་མེད་ཚད་གཞི་ཅན་ཞིག་ཏུ་བསྒྱུར་བར་བརྟེན། ད་ལྟ་ནད་པའི་རྣམ་འགྱུར་
གྲངས་ཚད་ཐོག་ནས་ཚད་འཇལ་ཐུབ་པ་བཟོས་ཏེ་བཅོས་ཐབས་སྣ་ཚོགས་ལག་བསྟར་བྱེད་ཐུབ་པར་གྱུར་ཡོད།
ཚིག་གྲུབ་བཞི་པའི་ཁ་པ་ཡི་ནང་དུ་ཞིག་དང་བརྟེན་སོགས་ཁ་སྣོན་བརྒྱབ་པས་བྱ་བའམ་གནས་སྟོན་པ་རྣམས་མིང་ཚིག་
ལ་བསྒྱུར་ཡོད་པ་ནི། ཚད་ལྡན་བཟོ་བ་དང་། ཚད་ལྡན། ཚད་འཇལ། ཚད། གྲངས་ཚད་སྟོན་པ། གྲངས་ཚད་ལྟ་བུ་བཅས་རེད།
རྒྱན་ཚིག་དང་བྱ་བའམ་གནས་སྟོན་པ་རྣམས་མིང་ཚིག་ལ་བསྒྱུར་བའི་ཚེ། རང་ཉིད་ཀྱི་ཚིག་གྲུབ་ལམ་ཁ་གཉིས་
ཀྱི་སྒོ་ནས་འཛིང་ཐེབས་བཅུག་པ་ཡིན།
རང་ཉིད་ནས་བེད་སྤྱོད་གཏོང་ཐུབ་པའི་བྱ་བའམ་གནས་སྟོན་པ་ལས་དམིགས་བསལ་དེ་ཙམ་མིན་ལའི་བྱ་བའམ་གནས་
སྟོན་པ་སྣོན་པ། དཔེར་ན་དམིགས་བསལ་གྱི་བྱ་བའམ་གནས་སྟོན་པ་ཚད་ལྡན་བཟོ་བ། ཚད་འཇལ་བ། གྲངས་ཚད་
བརྒྱབ། ལན་འདེབས་པལྟ་བུའི་ཚབ་ཏུ་ཁ་གསལ་མེད་པའི་ཚིག་དཔེར་ན། བཟོས་གཅིག་པོ་བཀོལ་ཆོག །
ཕལ་ཆེར་གཏམ་རྒྱུད་ཁྲོད་ཀྱི་བྱེད་ལས་སམ་ཁྱད་ཆོས་རྣམས་རྒྱན་ཚིག་གམ་ཚིག་ཕྲད། ཡང་ན་དེ་རྣམས་ཚིག་གྲུབ་ཁག་
གི་ནང་མེད་པར་བཟོ་སྲིད་པ་སྟེ། ཚིག་གྲུབ་བཞི་པའི་ཁ་པ་ཡི་ཁྱད་ཆོས་ཏེ་ང་ཚོ་ཟེར་བ་དེ་ང་ཚོའི་ཟེར་བར་གྱུར་པ་དང་།
དེའི་རྗེས་ཀྱི་བྱེད་ལས་སམ་ཁྱད་ཆོས་གཞན་དག་ཚང་མ་མཐོང་རྒྱུ་མེད་པར་གྱུར།
དེར་བརྟེན་འདི་ན་རྩོམ་ཡིག་ཁ་གསལ་པོར་འབྲི་སྟངས་ལ་རྩ་དོན་གཉིས་ཡོད་པ་ནི།
གནད་འགག་གི་བྱ་སྤྱོད་རྣམས་བྱ་བའམ་གནས་སྟོན་པ་བཀོལ་ནས་འགྲེལ་བཤག་རྒྱག་པ་དང་།
བྱེད་ལས་སསམ་ཁྱད་ཆོས་གཙོ་བོ་རྣམས་བྱ་བའམ་གནས་སྟོན་པའི་བརྗོད་དོན་གཙོ་བོ་བཟོ་དགོས་པ་དང་། བརྗོད་དོན་གཙོ་
བོ་དེ་རྣམས་ཐུང་ཐུང་དང་། བརྟན་པོ། དམིགས་བསལ་ཅན་འཇོག་དགོས།
༡༧་༢་༤སྐྱོན་འཚོལ་བ་དང་བསྐྱར་བཅོས།
ཀློག་པ་པོ་རྣམས་ཀྱིས་ཚིག་གྲུབ་ཀྱི་ལེགས་ཉེས་ཇི་ལྟར་འབྱེད་པར་བསམ་བློ་བཏང་ནས། ང་ཚོས་སྐྱོན་འཚོལ་སྟངས་དང་
བསྐྱར་བཅོས་གཏོང་སྟངས་ཀྱི་ཐད་ནས་ཁྱེད་ལ་ཐབས་ལམ་བསྟན་ཆོག །སྐྱོན་འཚོལ་བ།
༡། ཚིག་སྒྲུབ་རེ་རེའི་ནང་གི་ཐོག་མའི་ཐ་སྙད་དྲུག་གམ་བདུན་ལ་གཤམ་ཐིག་འཐེན་ཏེ། དེ་དག་གཙོ་བོའམ་ཕལ་བ་ཡིན་མིན་བརྟག་པ།
༢། ཚོད་ལྟ་གཉིས་བྱེད་དགོས་པ་ནི།
གཤམ་ཐིག་འཁོད་པའི་བརྗོད་དོན་གཙོ་བོ་དེ་བྱེད་ལས་སམ་ཁྱད་ཆོས་བརྟན་པོ་ཡིན་པ་ལས་དབྱེ་འབྱེད་ཅན་མ་ཡིན་པ།
གཤམ་ཐིག་འཁོད་པའི་བྱ་བའམ་གནས་སྟོན་པར་དམིགས་བསལ་གྱི་བྱ་སྤྱོད་ལ་མིང་བཏགས་ཡོད་པ་ལས་སྤྱིར་
བཏང་ཅན་དཔེར་ན་ཡོད་པ་དང་། བཟོས་པ། གནས་པ་སོགས་མ་ཡིན་པ།
༣། གལ་སྲིད་ཚིག་གྲུབ་ཀྱིས་ཚོད་ལྟ་གཉིས་ཀ་ལེགས་གྲུབ་མ་བྱུང་བ་ཡིན་ན་ཕལ་ཆེར་བསྐྱར་བཅོས་གཏོང་དགོས་ངེས་ཡིན།
བསྐྱར་བཅོས་གཏོང་བ།
༡། ཁྱེད་ཀྱིས་བརྗོད་འདོད་པའི་གཏམ་རྒྱུད་ཀྱི་བྱེད་ལས་སམ་ཁྱད་ཆོས་འཚོལ་རྒྱུ། གལ་སྲིད་མི་རྙེད་ན་གསར་གཏོད་བྱེད་དགོས།
༢། བྱེད་ལས་སམ་ཁྱད་ཆོས་དེ་ཚོས་གང་ཞིག་སྒྲུབ་ཐུབ་ཀྱི་ཡོད་མེད་འཚོལ་རྒྱུ། གལ་སྲིད་ཁོང་ཚོའི་བྱ་སྤྱོད་
རྣམས་མིང་ཚིག་གི་ངོ་བོར་གནས་ཡོད་ན་དེ་དག་བྱ་བའམ་གནས་སྟོན་པའི་ངོ་བོར་བརྗེ་དགོས།
༣། བྱེད་ལས་སམ་ཁྱད་ཆོས་གཙོ་བོ་བརྗོད་བྱར་བྱས་པའི་ཚིག་མཚམས་དང་དེ་ཚོའི་བྱ་སྤྱོད་རྣམས་བྱ་བའམ་
གནས་སྟོན་པའི་ནང་གསར་གཏོད་བྱེད་དགོས།
ཕལ་ཆེར་རང་ཉིད་ཀྱི་ཚིག་གྲུབ་རྣམས་བསྐྱར་སྒྲིག་བྱེད་དགོས་པ་སྟེ། དཔེར་ན་གལ་སྲིད་ཀ་བ་ཡིན་ན་དེ་ནས་ཁ་བ་དང་།
ཁ་བ་ཡིན་པའི་རྒྱུ་མཚན་གྱིས་ཀ་པ་སྟེ།ཀ་བ་དང་ཁ་བ་ཡིན་ན་ཡང་།ཀ་བ་ཡིན་དུས་ཁ་བ་ལ་དེ་འབྱུང་སོགས་ལྟ་བུའོ།།
འདི་ནི་ཚགས་དམ་པོ་ཅན་གྱི་རྩོམ་བྲིས་རྣམས་བསྐྱར་བཅོས་གཏོང་ཚུལ་སྟབས་བདེ་བོ་ཞིག་རེད། འདི་ན་དེ་
ལས་མང་བའི་དབྱེ་བ་ཕྲ་མོ་ཅན་ཡོད།
༡༧་༢་༥སུ་དང་གང་ཞིག་བྱེད་ལས་སམ་ཁྱད་ཆོས་སུ་འགྱུར་ཐུབ་བམ།
ང་ཚོས་ཆར་ཡུལ་ནགས་ཚལ་དང་གོ་ལའི་སྐྱེ་ལྡན་འཕེལ་སྐྱེད་ཁོར་ཡུག་ལ་བྱེད་ལས་སམ་ཁྱད་ཆོས་སུ་འབོད་པའི་
སྐབས་སུ་ཁྱེད་རང་ཡ་མཚར་སྐྱེ་སྲིད། ནམ་རྒྱུན་བྱེད་ལས་སམ་ཁྱད་ཆོས་ཟེར་དུས་ཟུངས་ཁྲག་ཅན་གྱི་གང་ཟག་ཞིག་
ཡིད་ལ་འཁོར་ཡོང་གི་ཡོད། ང་ཚོའི་དམིགས་ཡུལ་གྱི་ཆེད་དུ། བྱེད་ལས་སམ་ཁྱད་ཆོས་ནི་ཚིག་གྲུབ་ཅིག་གི་ནང་བྱ་
བའམ་གནས་སྟོན་པའི་རིམ་པ་ཅན་ཞིག་ལ་གོ་དགོས། དེར་བརྟེན་ང་ཚོས་ཀྱང་བྱེད་ལས་སམ་ཁྱད་ཆོས་དེ་དག་ནི་ཆར་
ཡུལ་གྱི་ནགས་ཚལ་ལྟ་བུའི་དངོས་པོ་ཡིན་པ་དང་། ཐ་ན་སེམས་པ་འཁྲུག་པའི་ནད་ཟེར་བ་ལྟ་བུའི་སྤྱི་བཤད་ཀྱང་དེ་ལྟར་
འགྱུར་གྱི་ཡོད། ཞིབ་འཇུག་གི་ཁྲོད་དུ་མི་འབོར་གྱི་འཕེལ་འགྱུར་དང་། སྤྱི་ཚོགས་ཀྱི་ནུས་སྟོབས། དྲོད་མཉམ་ཐིག་རིས།
(ས་ཁྲའི་ངོས་སུ་བཀོད་པའི་དྲོད་ཚད་མཉམ་ས་སྟོན་པའི་ཐིག །) ཡང་ན་རིགས་རྒྱུས་ས་བོན་སྐོར་ལ་གཏམ་རྒྱུད་བཤད་དགོས་པ་ཡོང་སྲིད།
མཚམས་རེར་གདམ་ཀ་ཡོད་པ་སྟེ་དཔལ་འབྱོར་སྐོར་གྱི་དཔྱད་རྩོམ་ནང་དུ་མི་དངོས་དང་འཕྲུལ་རིགས་ཀྱི་མིའི་སྐོར་ལ་
སྒྲུང་ཞིག་བཤད་དགོས་པ་ཡོང་སྲིད་པ་ནི། དཔེར་ན་ཉེར་སྤྱོད་པ་དང་།དབུས་བཀར་འཇུག་དངུལ་ཁང་གི་འགན་འཛིན་
ལྷན་ཚོགས་ཀྱི་སྐོར་རམ། (དངུལ་ཁང་བྱིངས་ལ་ལྟ་རྟོག་དང་། དེ་དག་གི་ཟུར་འཇོག་མ་དངུལ་བཅོལ་ས།) ཡང་ན་དེ་དག་
ལ་འབྲེལ་བ་ཡོད། སྤྱི་བཤད་དཔེར་ན་གསོག་བཅོལ་མ་དངུལ་དང་། མ་དངུལ་སྲིད་བྱུས་ཟེར་བ་ལྟ་བུ་རེད། དོ་སྣང་བྱེད་
དགོས་པ་ཞིག་ལ། བྱེད་ལས་སམ་ཁྱད་ཆོས་དེ་དག་གི་སྙིང་དོན་རྣམས་བྱ་བའམ་གནས་སྟོན་པ་ཅིག་དང་བཅས་གཏམ་རྒྱུད་བཟོ་ཐུབ་པ་སྟེ།
ལྔ་པའི་ཀ་པ།
ཉེར་སྤྱོད་པ་རྣམས་ཀྱིས་གསོག་འཇོག་མང་བ་བྱས་ཚེ་དབུས་བཀར་འཇུག་དངུལ་ཁང་གིས་ཁོ་ཚོའི་མ་དངུལ་
གྱི་སྲིད་ཇུས་ལ་འགྱུར་བ་བཏང་ནས་དངུལ་ཁང་རྣམས་ཀྱིས་དངུལ་བུན་ཇི་ལྟར་གཏོང་བར་ཤུགས་རྐྱེན་སྤྲོད་ཀྱི་ཡོད།
ལྔ་པའི་ཁ་པ།
ཉེར་སྤྱོད་པ་རྣམས་ཀྱི་དངུལ་གསོག་ཚད་འཕར་བའི་སྐབས་སུ། དབུས་བཀར་འཇུག་དངུལ་ཁང་གིས་ཡུལ་
དུས་དང་བསྟུན་པའི་མ་དངུལ་སྲིད་བྱུས་བཟུང་ནས། དངུལ་ཁང་གི་དངུལ་བུན་གཏོང་བའི་ལག་ལེན་ལ་ཤུགས་རྐྱེན་སྤྲོད་ཀྱི་ཡོད།
ཚིག་དུམ་གང་རུང་ཞིག་དོན་དངོས་ཀྱི་མི་ཞིག་གི་སྐོར་རམ་ཡང་ན་དེ་དང་འབྲེལ་ཡོད་སྐོར་གྱི་སྙིང་དོན་ཡིན་ཆོག་པ་སྟེ།
དངུལ་ཁང་རྣམས་དང་དངུལ་བུན་གཏོང་བའི་ལག་ལེན། གསོག་འཇོག་བྱེད་མཁན་རྣམས་དང་ཕྲ་བའི་དཔལ་འབྱོར་རིག་
པ། དབྱེ་ཞིབ་དང་ཚོད་དཔག་བྱེད་པ་སོགས་ཡིན།
འོན་ཀྱང་ཆེད་ལས་མཁས་པ་རྣམས་སྙིང་དོན་གྱི་སྒྲུང་བཤད་རྒྱུར་དགའ་མོས་ཡོད། (ཡི་གེ་འབུར་ནག་ཅན་དང་
བརྗོད་དོན་གཙོ་བོ་རྣམས་ལ་གཤམ་ཐིག་འགོད་པ།)
དྲུག་པ།
སེམས་ཁམས་འཁྲུག་པའི་ནད་ཡོད་མེད་སྟོན་བྱེད་ཚད་ལྡན་ཅན་དུ་བསྒྱུར་བ་དེས་ནད་པ་རྣམས་ཀྱིས་སྨན་བཅོས་མ་འདྲ་
བ་ལ་རྣམ་འགྱུར་ཇི་ལྟར་སྟོན་སྟངས་ཐད་རོགས་རམ་བྱེད་པ་དང་། འཇལ་ཚད་འདི་དག་གིས་སྨན་ཁང་ནང་རྒྱུན་རིང་པོ་
སྨན་བཅོས་བྱས་པ་ནི། སྒོ་བསྟེན་ནད་པར་ལྟ་སྐྱོང་བྱས་པའི་གྲངས་འབོར་མང་ཆེ་བ་ལས་ནུས་པ་ཆེན་པོ་མེད་པའི་བསམ་འཆར་བཏོན་ཡོད།
ཚིག་གྲུབ་གཉིས་པའི་ནང་མིང་ཙམ་གྱི་སྤྱི་བཤད། དཔེར་ན་འཇལ་ཚད་དང་། སྨན་བཅོས། སྨན་ཁང་ནང་། ལྟ་སྐྱོང་སོགས་
ནི། རང་ཉིད་ལ་ཆ་རྒྱུས་ཡོད་པའི་སྨན་པ་དང་ནད་པའི་འབྲེལ་བ་ཡོད་པ་དང་། ཀློག་པ་པོ་དེ་ལྟ་བུ་ཡིན་ན་དེ་དག་ལ་བསྐྱར་
བཅོས་རྒྱག་དགོས་ཀྱི་མེད།
དཔེ་མཚོན་དེ་ཡིས་ང་ཚོས་བརྗོད་པ་ལྟར། བྱ་བའམ་གནས་སྟོན་པ་ནས་ཐོན་པའི་མིང་ཚིག་ལས་གཡོལ་དགོས་སྐོར་གྱི་
བསམ་ཚུལ་ནུས་མེད་ལྟ་བུ་བཟོས་པ་རེད། རྒྱུ་མཚན་ནི་ད་ལྟ་བསྡུས་པའི་མིང་ཚིག་ཚང་མ་བྱ་བའམ་གནས་སྟོན་པ་ཏུ་
བཟོ་བཅོས་མི་བྱེད་པར། ཁྱེད་ཀྱིས་མིང་ཚིག་གང་ཞིག་བཟོ་བཅོས་རྒྱག་པ་དང་མིང་ཚིག་གང་ཞིག་རང་སོར་འཇོག་
དགོས་མིན་གྱི་ཐག་གཅོད་བྱེད་དགོས། དཔེར་བརྗོད་དྲུག་པའི་ཚིག་གྲུབ་གཉིས་པའི་ནང་གི་བསྡུས་པའི་མིང་ཚིག་དང་
དཔེར་བརྗོད་བདུན་པའི་ཀ་པའི་ནང་གི་ཐ་སྙད་གསུམ་འདྲ་མཚུངས་ཡིན།
བདུན་པའི་ཀ་པ།
སྨན་ཁང་དུ་བསྡད་པའི་ནད་པར་འོས་འཚམ་གྱི་སྨན་བཅོས་མ་བྱས་ན། མཇུག་འབྲས་ཀྱི་ཚད་འཇལ་ལ་ཡིད་བརྟན་མི་
རུང་བའི་མཐའ་སྡོམ་སླེབས་ཀྱི་ཡོད།
འོན་ཀྱང་ང་ཚོས་བསྡུས་པའི་མིང་ཚིག་རྣམས་བྱ་བའམ་གནས་སྟོན་པ་ལ་བསྒྱུར་ནས་ཚིག་གྲུབ་དེ་ལ་བཟོ་བཅོས་རྒྱབ་ཆོག་པ་སྟེ།
བདུན་པའི་ཁ་པ།
ནད་པ་རྣམས་སྨན་ཁང་དུ་བསྡད་ཀྱང་འོས་འཚམ་གྱི་སྨན་བཅོས་མ་བྱས་པ་ཡིན་ན་ང་ཚོས་ཡིད་རྟོན་རུང་བའི་སྒོ་ནས་དེའི་
མཇུག་འབྲས་ལ་ཚད་འཇལ་མི་ཐུབ་པ་ཡིན།
དེར་བརྟེན་ང་ཚོས་འདིར་མཁོ་སྤྲོད་བྱས་པ་ནི་ལྕགས་ལྟར་སྲ་བའི་རྩོམ་འབྲིའི་སྒྲིག་གཞི་དེ་མ་ཡིན་པར། ངེས་པར་དུ་བློ་
རིག་ལྡན་པའི་སྒོ་ནས་སྐྱོན་འཚོལ་བ་དང་བསྐྱར་བཅོས་བྱེད་པའི་རྩ་དོན་ཞིག་ལག་བསྟར་བྱེད་དགོས། སྤྱིར་བཏང་བཤད་
ན་ཀློག་པ་པོ་རྣམས་ཀྱིས་དགའ་མོས་བྱེད་ས་ནི། ཚིག་གྲུབ་ནང་གི་བརྗོད་དོན་གཙོ་བོ་རྣམས་ཐུང་ཐུང་ཅན་དང་། དམིགས་
བསལ་ཅན། བརྟན་པོ་བཅས་ཡིན། འདིའི་དོན་ནི་ནམ་རྒྱུན་ཟུངས་ཁྲག་ལྡན་པའི་གང་ཟག་ཅིག་གི་བྱེད་ལས་སམ་ཁྱད་ཆོས་ལ་གོ་དགོས།
༡༧་༢་༦ བསྡུས་ཚིག་བཀོལ་རྒྱུ་མང་དྲགས་པ་ལས་གཡོལ་དགོས།
བསྡུས་ཚིག་རྣམས་བྱེད་ལས་སམ་ཁྱད་ཆོས་གཙོ་བོ་དང་ཚིག་གྲུབ་ཀྱི་བརྗོད་དོན་གཙོ་བོ་བཟོས་རྗེས། མཐའ་སྐོར་དུ་དེ་
ལས་མང་བའི་བསྡུས་ཚིག་གཏོར་ནས་བཞག་པ་ཡིན་ན། ཁྱེད་ཀྱིས་ཀློག་པ་པོ་རྣམས་ལ་གནད་དོན་སྡུག་ཤོས་དེ་བཟོས་
པ་རེད། འདིར་བསྡུས་ཚིག་བཀོལ་ནས་མང་གཙོ་དང་སྒྲིག་འཛུགས་ཅན་དུ་བསྒྱུར་བའི་སྐོར་གྱི་ཚིག་དུམ་གཉིས་ཡོད། དེ་
ལྟ་ནའང་། ཚིག་དུམ་དེ་ཧ་ཅང་གསལ་པོ་རེད། མ་མཐའ་ཡང་དམིགས་འབེན་གྱི་ཀློག་པ་པོ་རྣམས་ལ་མཚོན་ན་དེ་འདྲ་རེད།
དེའི་རྒྱུ་མཚན་ནི་རྩོམ་པ་པོ་རྣམས་ཀྱིས་བྱེད་ལས་རྣམས་བརྗོད་དོན་གཙོ་བོའི་ཐོག་བཞག་པར་མ་ཟད། བསྡུས་ཚིག་འཕར་
མ་དང་ལྷག་པར་དུ་བྱེད་སྒྲ་ཅན་བཀོལ་རྒྱུར་གཡོལ་ཐབས་བྱས་ཡོད།
(གཤམ་དུ་བྱེད་ལས་སམ་ཁྱད་ཆོས་ཅན་རྣམས་ལ་ཟུར་དུ་ཡོན་པའི་ཡིག་གཟུགས་དང་། བརྗོད་དོན་གཙོ་བོ་རྣམས་ལ་
གཤམ་ཐིག །བྱ་བའམ་གནས་སྟོན་པ་རྣམས་མཐུག་ཡིག་ནང་འཁོད་ཡོད།)
བརྒྱད་པའི་ཀ་པ།
ང་ཚོའི་རེ་འདོད་ནི་མང་གཙོ་རྒྱལ་ཁབ་རྙིང་གྲས་རྣམས་ལ་ཆབ་སྲིད་ཀྱི་ཁོར་ཡུག་ནང་སྒྲིག་འཛུགས་ཅན་རྒྱ་བསྐྱེད་བཏང་
བ་་བརྟེན་ནས་ཁེ་ཕན་ཐོབ་ཡོད་པར་འདོད། འོན་ཀྱང་ཆབ་སྲིད་སྒྲིག་འཛུགས་ཅན་དུ་བསྒྱུར་ཟེར་བའི་ཐ་སྙད་དེར་འགྲེལ་
བརྗོད་བྱེད་རྒྱུ་དཀའ་ན་ཡང༌། སྤྱིར་བཏང་ངོས་འཛིན་གཅིག་གྱུར་བྱེད་པ་ནི་རྒྱལ་ཁབ་ཀྱི་སྲིད་དབང་ལམ་སྲོལ་བཟང་བོའི་
ཁྲོད་ཀྱི་སྒྲིག་གཞིའི་བྱེད་ནུས་ཀྱི་ཐད་ནས་མ་འདྲ་བ་དང་། ཚད་ལྡན་ཅན། (དེ་བས་སྔོན་དཔག་བྱེད་ཐུབ་པ།) ཆེད་ལས་
ཅན། (སྤྱོད་ཡོན་གཉིས་ལྡན་ཅན་ཁོ་ན་བསྐོ་བཞག་དང་རིམ་སྤར་བྱེད་ཐབས་ཀྱང་འདུས།) རྒྱུ་མཚན་གྱི་རྗེས་མཐུན་ཅན།
(གསལ་བཤད་བྱེད་རུང་བ་དང་། སྒྲིག་གཞི་ལ་གཞིར་བཞག་པ། རང་སྣང་གང་འདྲན་མིན་པ།) དེའི་སྟེང་ལ་རིན་ཐང་གི་
ཉིང་ཁུ་འདོན་པ་བཅས་སྣོན་དགོས་པར་འདོད། མང་གཙོའི་རྒྱལ་ཁབ་རྙིང་གྲས་མང་ཆེ་བར་འགྲེལ་བཤད་འདི་འཚམ་པོ་ཡོད།
དོ་སྣང་བྱེད་དགོས་པ་ཞིག་ལ་བྱེད་ལས་སམ་ཁྱད་ཆོས་ཅན་གཙོ་བོ་རྣམས་བརྗོད་དོན་གཙོ་བོ་དང་གོ་ས་བརྗེ་བོ་རྒྱབ་པ་
དང་། བསྡུས་པའི་གཙོ་ཚིག་སྟེ་སྒྲིག་འཛུགས་ཅན་དུ་བསྒྱུར་བ་དེ་ལ་མིང་ཚིག་ཅན་གྱི་སྙིང་དོན་གཞན་གྱིས་བསྐོར་བའི་ཚེ་
སྒྲུང་གཏམ་དེ་ཙམ་གསལ་པོ་མེད་པར་འགྱུར་བ་རེད།(གཤམ་དུ་བྱེད་ལས་སམ་ཁྱད་ཆོས་གཙོ་བོ་རྣམས་ཟུར་དུ་ཡོན་
པའི་་ཡིག་གཟུགས་འཁོད་ཡོད་པ་དང་། བརྗོད་དོན་གཙོ་བོ་ཆ་ཚང་གཤམ་ཐིག་ནང་འཁོད་པ། སྙིང་དོན་སྣོན་མ་ཁག་
འབུར་ཐིག་ནང་འཁོད་ཡོད།)
བརྒྱད་པའི་ཁ་པ།
ང་ཚོའི་རེ་འདོད་ནི། ཆབ་སྲིད་ཀྱི་ཁོར་ཡུག་ནང་སྒྲིག་འཛུགས་ཅན་རྒྱ་བསྐྱེད་བཏང་ན། མང་གཙོའི་རྒྱལ་ཁབ་རྙིང་གྲས་ལ་
ཁེ་ཕན་ཡོད་པ་ཡིན། སྒྲིག་འཛུགས་ཅན་དུ་བསྒྱུར་ཟེར་བའི་ཐ་སྙད་དེ་ལ་འགྲེལ་བརྗོད་བྱེད་རྒྱུ་དཀའ་ལས་ཁག་པོ་ཡིན་
ཀྱང་། (སྤྱོད་ཡོན་གཉིས་ལྡན་ཁོ་ན་བསྐོ་བཞག་དང་རིན་སྤར་བྱེད་ཐབས་ཀྱང་འདུས།) སྤྱིར་བཏང་གི་ངོས་འཛིན་གཅིག་
གྱུར་ནི་འགྲོ་སྟངས་མ་འདྲ་བ་དང་། སྒྲིག་ཁོངས་སུ་འཇུག་པ། (དེ་བས་སྔོན་དཔག་ཐུབ་པ།) ཆེད་ལས་ཅན་དུ་བསྒྱུར་བ།
རྒྱུ་མཚན་གྱི་རྗེས་སུ་འབྲང་བ་(གསལ་བཤད་བྱེད་རུང་བ་དང་། སྒྲིག་གཞི་ལ་གཞིར་བཞག་པ། རང་སྣང་གང་དྲན་མིན་
པ།) དེའི་སྟེང་ལ་རིན་ཐང་གི་ཉིང་ཁུ་འདོན་པ་བཅས་ཀྱིས་སྒྲིག་འཛུགས་ལྡན་པའི་རྒྱལ་ཁབ་ཀྱི་ཁྱད་ཆོས་མཚོན་པ་དང་།
འགྲེལ་བརྗོད་བྱེད་སྟངས་འདི་ནི་མང་གཙོའི་རྒྱལ་ཁབ་རྙིང་གྲས་རྣམས་ལ་འོས་ཤིང་འཚམ། ཟེར་བ་ལྟ་བུ།
ང་ཚོས་བསྡུས་ཚིག་ཚང་མ་བྱ་བའམ་གནས་སྟོན་པའི་ནང་བསྒྱུར་དགོས་པའི་བསམ་ཚུལ་འདོན་གྱི་མེད། མང་གཙོ་དང་
སྒྲིག་འཛུགས་ཅན་དུ་བསྒྱུར་བའི་སྒྲུང་འདི་ཟུངས་ཁྲག་ཅན་མི་མང་དང་ཁྱེད་ལྟ་བུར་བསྒྱུར་རྒྱུ་ནི་ཧ་ཅང་ཁག་པོ་ཡིན།
(གལ་སྲིད་ཁྱེད་རང་ཀྱིས་ང་ཚོར་ཡིད་མི་ཆེས་ན་ཚོད་ལྟ་བྱས་ཆོག །)
གལ་སྲིད་བྱེད་ལས་སམ་ཁྱད་ཆོས་གཙོ་བོ་ཡག་ཤོས་རྣམས་བསྡུས་ཚིག་ནང་ཡོད་ན་དེ་རྣམས་བཀོལ་སྤྱོད་བྱེད་དགོས།
དགོས་མཁོ་མེད་པའི་བསྡུས་ཚིག་གཞན་ལས་གཡོལ་ཐབས་བྱ་དགོས། དུས་རྒྱུན་དུ་གང་ཞིག་དགོས་པ་དང་གང་ཞིག་མི་
དགོས་པའི་སྤྱང་བྱུས་དེ་ཤེས་དགོས། (ནམ་རྒྱུན་ཁྱེད་ཀྱི་བསམ་པ་ལས་ཉུང་ཙམ།) གཅིག་ལས་གཞན་གྱི་ཁྱད་པར་འབྱེད་
ཤེས་པ་ནི་ལག་ལེན་དངོས་དང་སྐྱོན་བརྗོད་ཁོ་ན་ལས་བྱུང་བའི་འཇོན་ཐང་ཞིག་ཡིན།
༡༧་༢་༧ བྱེད་ལས་སམ་ཁྱད་ཆོས་གཙོ་བོ་གསར་གཏོད་བྱེད་པ། ཁྱད་ཆོས། གཤིས་ཀ །
རྩ་དོན་གྱི་ཁྱད་ཆོས་རྩལ་དུ་བཏོན་པའི་རྗེས་སུ་ང་ཚོས་དེ་ཡང་བསྐྱར་དཀའ་རྙོག་ཅན་དུ་བསྒྱུར་བ་ཡིན། གལ་སྲིད་ཚིག་
གྲུབ་བཀླག་རུང་བ་ཞིག་ཡིན་ན་བྱེད་ལས་སམ ཁྱད་ཆོས་ནི་བྱ་བའམ་གནས་སྟོན་པ་རྣམས་ཀྱི་བརྗོད་དོན་གཙོ་བོ་ཡིན་པ་
དང་། བྱེད་ལས་སམ་ཁྱད་ཆོས་དེས་ཐེ་གཏོགས་བྱེད་པའི་གནད་འགག་གི་བྱ་སྤྱོད་ཅིག་སྟོན་པ་ཡིན། འོན་ཀྱང་སྒྲུང་མང་
ཆེ་བའི་ནང་བྱེད་ལས་སམ་ཁྱད་ཆོས་ཁ་ཤས་ཡོད་པ་དང་། དེ་དག་གང་རུང་ཞིག་ཚིག་གྲུབ་དེའི་བརྗོད་དོན་གཙོ་བོ་བཟོས་
ནས་བྱེད་ལས་སམ་ཁྱད་ཆོས་གཙོ་བོར་བསྒྱུར་ཆོག །གཤམ་གྱི་ཆར་ཡུལ་ནགས་ཚལ་སྐོར་གྱི་ཚིག་གྲུབ་ལ་དང་།
དགུ་པ།
འཕྲལ་སེལ་དཔལ་འབྱོར་གྱི་དགོས་མཁོ་སྐོང་ཆེད་ཆར་ཡུལ་ནགས་ཚལ་གཅེར་བུར་བཟོས་པ་ཡིན་ན། གོ་ལའི་སྐྱེ་ལྡན་
འཕེལ་སྐྱེད་ཁོར་ཡུག་ལ་གནོད་སྐྱོན་གཏོང་སྲིད།
ཚིག་གྲུབ་དེ་ཡིས་བྱེད་ལས་སམ་ཁྱད་ཆོས་གཞན་གྱི་སྒྲུང་གཏམ་བཤད་མོད། འོན་ཀྱང་དེ་དག་དམིགས་སུ་བཀར་ནས་
བཤད་པ་མིན། སུ་ཞིག་གིས་ནགས་ཚལ་གཅེར་བུར་བཟོས་པ་རེད་དམ། གལ་ཆེ་ཤོས་ཤིག་ལ། འབྲེལ་བ་ཡོད་དམ་ཟེར་
བ་དྲི་བ་དེ་རེད། སྒྲུང་གཏམ་འདིས་དེ་དག་གཙོ་བོར་བཟུང་ཆོག །འོན་ཀྱང་དེ་དག་སུ་རེད་དམ།
དགུ་པའི་ཀ་པ།
གལ་སྲིད་འཛུགས་སྐྲུན་བྱེད་མཁན་ཚོས་འཕྲལ་སེལ་གྱི་དཔལ་འབྱོར་གྱི་ཁེ་ཕན་ཆེད་ཆར་ཡུལ་ནགས་ཚལ་གཅེར་བུ་
བཟོས་པ་ཡིན་ན། ཁོ་ཚོས་གོ་ལའི་སྐྱེ་ལྡན་འཕེལ་སྐྱེད་ཁོར་ཡུག་ལ་གནོད་སྐྱོན་གཏོང་སྲིད།
དགུ་པའི་ཁ་པ།
གལ་སྲིད་ཤིང་སྡོང་གཅོད་འབྲེག་བྱེད་མཁན་ཚོས་འཕྲལ་སེལ་དཔལ་འབྱོར་གྱི་ཁེ་ཕན་ཆེད་ཆར་ཡུལ་ནགས་ཚལ་གཅེར་
བུ་བཟོས་པ་ཡིན་ན། དེས་གོ་ལའི་སྐྱེ་ལྡན་འཕེལ་སྐྱེད་ཁོར་ཡུག་ལ་གནོད་སྐྱོན་གཏོང་སྲིད།
དགུ་པའི་ག་པ།
གལ་སྲིད་སྦེར་ཛེལ་རྒྱལ་ཁབ་ཀྱིས་འཕྲལ་སེལ་གྱི་དཔལ་འབྱོར་གྱི་ཁེ་ཕན་ཆེད་ཆར་ཡུལ་ནགས་ཚལ་གཅེར་བུ་བཟོས་པ་
ཡིན་ན། དེས་གོ་ལའི་སྐྱེ་ལྡན་འཕེལ་སྐྱེད་ཁོར་ཡུག་ལ་གནོད་སྐྱོན་གཏོང་སྲིད།
གང་ཞིག་ཡག་ཤོས་རེད་དམ་ཟེར་ན་དེ་ནི་རང་ཉིད་ཀྱི་ཀློག་པ་པོ་སུ་ཡིན་མིན་དང་། ཁོ་ཚོས་སྒྲུང་གཏམ་ལ་ལྟ་ཚུལ་གང་
འདྲ་ཞིག་བཟུང་མིན་ལ་རག་ལས་པ་ཡིན། ཚིག་གྲུབ་ལ་བཟོ་བཅོས་རྒྱག་པའི་སྐབས་སུ་ཡག་ཤོས་བྱུང་ན་བྱེད་ལས་སམ་
ཁྱད་ཆོས་རྣམས་བརྗོད་དོན་གཙོ་བོའི་ནང་འཇུག་པ་དང་བྱ་སྤྱོད་རྣམས་བྱ་བའམ་གནས་སྟོན་པའི་ནང་འགོད་དགོས། གལ་
སྲིད་བྱེད་ལས་སམ་ཁྱད་ཆོས་དེ་ཚིག་གྲུབ་ནང་གི་བྱེད་ལས་སམ་ཁྱད་ཆོས་ཡིན་ན་ངེས་པར་དུ་བྱེད་ལས་སམ་ཁྱད་ཆོས་གཙོ་བོར་བཟོ་དགོས།
༡༧་༣ རྩ་དོན་གསུམ་པ་ཞིག་ནི། རྙིང་པའི་སྔོན་དུ་གསར་པ།
རྩོམ་ཡིག་ཀློག་པ་དང་བཟོ་བཅོས་རྒྱག་པའི་སྐབས་ཐོག་མའི་རྩ་དོན་གཉིས་ལས་ཀྱང་གལ་ཆེ་བའི་རྩ་དོན་གསུམ་པ་ཞིག་
ཡོད། སྟབས་ལེགས་པ་ཞིག་ལ་རྩ་དོན་གསུམ་ཆ་ཕན་ཚུན་ལ་འབྲེལ་བ་ཡོད། གཤམ་གྱི་ཀ་པ་དང་ཁ་པ་གཉིས་ཀྱི་འབྲི་
ཚུལ་ལ་ཞིབ་བསྡུར་གནང་རོགས། གང་ཞིག་གསལ་པོ་ཡིན་པ་དང་རྒྱུ་མཚན་གང་རེད་དམ། (བརྡ་སྟོན། ཚིག་གྲུབ་ཀྱི་
འགོ་འཛུགས་སྟངས་ལ་ལྟོས་དང་། སྐབས་འདིར་བྱེད་ལས་སམ་ཁྱད་ཆོས་བརྗོད་དོན་གཙོ་བོར་འཇོག་པར་མ་ཟད་།
བརྗོད་དོན་གཙོ་བོ་དེ་དག་གིས་སྟོན་པའི་གནས་ཚུལ་དེ་དག་ཆ་རྒྱུས་ཡོད་པ་དང༌། གནས་ཚུལ་དེ་དག་གསར་བ་ཡིན་ན་
གློ་བུར་གྱི་གནས་ཚུལ་ཡིན་མིན་ལ་བལྟ་དགོས།)
བཅུ་པའི་ཀ་པ།
ལོ་ཁེ་ལགས་ནས་མིང་དུ་བཏགས་པའི་ཐ་སྙད་ཀྱི་ནུས་སྟོབས་ལ་ཡིད་ཆེས་བྱེད་ཀྱི་མེད་པའི་རྒྱུ་མཚན་གྱིས། ཁོས་ནམ་
རྒྱུན་རང་ཉིད་ལ་བསྐྱར་ཟློས་བྱེད་ཀྱི་ཡོད། དུས་རབས་བཅུ་བདུན་པའི་སྐད་བརྡའི་གཞུང་ལུགས་དང་། ལྷག་པར་དུ་ཝིལ་
ཁེན་སི་ཡི་འཛམ་གླིང་ཡོངས་ཁྱབ་ཀྱིས་སྐད་བརྡའི་འཆར་འགོད་ནང་དུ། གོ་དོན་གྲངས་མེད་པ་ཞིག་གི་ཆེད་དུ་མཚོན་
རྟགས་གྲངས་མེད་པ་ཞིག་བཟོ་དགོས་པར་འདོད་པ་ནི་ནུས་སྟོབས་འདིའི་ལྟེ་བ་ཡིན། ཚོར་བ་དང་དཔྱད་གཞིའི་བར་གྱི་
ངེས་གསལ་མེད་པའི་འབྲེལ་བ་གཙོ་བོར་འཛིན་པའི་སྐད་བརྡ་ཞིབ་འཇུག་གི་དུས་རབས་གསར་པ་ནི་ལོ་ཁེ་ལགས་ཀྱིས་
ཡིད་ཆེས་མ་བྱས་པ་ནས་འགོ་བཙུགས་ཡོད།
བཅུ་པའི་ཁ་པ།
ལེ་ཁེ་ལགས་ཀྱིས་ནམ་རྒྱུན་རང་ཉིད་ལ་བསྐྱར་ཟློས་བྱེད་ཀྱི་ཡོད། རྒྱུ་མཚན་ནི་ཁོས་མིང་དུ་བཏགས་པའི་ཐ་སྙད་ལ་ཡིད་
ཆེས་མི་བྱེད། མིང་དུ་བཏགས་པའི་ཐ་སྙད་ཀྱི་ནུས་པ་ཟེར་བ་ནི་དུས་རབས་བཅུ་བདུན་པའི་སྐད་བརྡའི་གཞུང་ལུགས་ཀྱི་
ལྟེ་བ་ཡིན་པ་དང་། ལྷག་པར་དུ་ཝིལ་ཁེན་སི་འཛམ་གླིང་ཡོངས་ཁྱབ་ཀྱིས་སྐད་བརྡའི་སྐོར་གྱི་འཆར་འགོད་ཡིན། ལོ་ཁེ་
ཡིས་ཡིད་ཆེས་མ་བྱས་པ་དེས་ཚོར་བ་དང་དཔྱད་གཞི་བར་གྱི་ངེས་གསལ་མེད་པའི་འབྲེལ་བ་གཙོ་བོ་འཛིན་པའི་སྐད་
བརྡ་ཞིབ་འཇུག་བྱེད་པའི་དུས་རབས་གསར་པའི་སྒོ་མོ་ཕྱེས་སོ།།
ཀློག་པ་པོ་མང་ཆེ་བས་བཅུ་པའི་ཁ་པར་ལ་དགའ་མོས་བྱེད་དོན་ནི། བཅུ་པའི་ཀ་པ་དེ་ནི་མགོ་རྙོག་ཚ་བོའམ་རྒྱས་བཤད་
རེད། འོན་ཀྱང་དེ་མཐུད་མཚམས་ཆད་ཡོད་པ་སྟེ། དེ་ལ་བག་ཆགས་འཇོག་པའི་ཐ་སྙད་ལྷུག་པོར་བཀོད་མེད་པས་ང་ཚོས་
ཤོག་ཐོག་ནས་མི་མཐོང་བ་ཙམ་དུ་མ་ཟད་ཚོར་བ་གང་ཞིག་བསྟན་པའི་འགྲེལ་བཤད་བརྒྱབ་མེད།
གལ་སྲིད་་༴ང་ཚོས་སྔར་བཞིན་ཐོག་མའི་ཐ་སྙད་དྲུག་གམ་བདུན་བཀོལ་ནས་ཚོད་ལྟ་བྱས་པ་ཡིན་ན། བག་ཆགས་
འདི་འདྲ་ཞིག་སླེབས་པའི་རྒྱུ་རྐྱེན་ལ་འགྲེལ་བཤད་རྒྱག་ཐུབ། མཐུད་མཚམས་ཆད་པའི་འབྲི་ཚུལ་(ཀ་པ།)ནང་དུ་དེའི་རྗེས་
ཀྱི་ཚིག་གྲུབ་ནི་ཀློག་པ་པོས་ཚོད་དཔག་མི་ཐུབ་པ་ཞིག་ནས་འགོ་བཙུགས་ཡོད་པ་ནི།
མིང་དུ་གདགས་པའི་ཐ་སྙད་རྣམས།
དུས་རབས་བཅུ་བདུན་པའི་སྐད་བརྡའི་གཞུང་ལུགས།
སྐད་བརྡ་ཞིབ་འཇུག་བྱེད་པའི་དུས་རབས་གསར་པ་ཞིག །
དེ་དང་བསྡུར་ནས་བཤད་ན་(བཅུ་བའི་ཁ་པའི་) ཚིག་གྲུབ་ཐོག་མའི་གཤམ་གྱི་་ཚིག་གྲུབ་ནང་་ཀློག་པ་པོ་རྣམས་ལ་ཆ་
རྒྱུས་གནས་ཚུལ་ཞིག་འགོ་བཙུགས་ཡོད་པ། དཔེར་ན།ལོ་ཁེ།
མིང་དུ་བཏགས་པའི་ཐ་སྙད་ཀྱི་ནུས་སྟོབས་ལ། (ཚིག་གྲུབ་སྔོན་མའི་ཚིག་ཅིག་བསྐྱར་ཟློས་བྱས་ཏེ།)
ལོ་ཁེ་ཡིས་ཡིད་མི་ཆེས་པ། (ཕན་ཐོགས་ཆེ་བའི་སྙིང་དོན་མིང་ཚིག་དེ་ཡང་ཚིག་གྲུབ་སྔོན་མའི་ནང་ཡོད་པ་ཞིག་བསྐྱར་ཟློས་བྱས་ཡོད།)
བཅུ་པའི་ཀ་པའི་ནང་གི་ཚིག་གྲུབ་རེ་རེ་ཚོད་དཔག་མི་ཐུབ་པ་ཞིག་ནས་འགོ་བཙུགས་ཡོད་པར་བརྟེན། ཚིག་དུམ་ཆ་ཚང་
དེའི་བརྗོད་གཞི་གང་ཡིན་པ་ལས་སླ་བོར་མཐོང་མི་ཐུབ། བཅུ་པའི་ཁ་པའི་ཚིག་གྲུབ་རེ་རེ་འགོ་འཛུགས་དུས་སྔོན་མའི་
ཚིག་གྲུབ་ནང་གི་ལྟ་ཚུལ་མཚོན་པའི་ཐ་སྙད་བཀོལ་ནས་ཀློག་པ་པོ་རྣམས་ལ་སྔོན་མའི་ཚིག་གྲུབ་ཕྱིར་དྲན་བྱེད་འཇུག་པ་ཡིན།
གལ་སྲིད་ཚིག་གྲུབ་ཅིག་གི་མཉམ་དུ་བྱེད་ལས་སམ་ཁྱད་ཆོས་དང་ཆ་རྒྱུས་ཡོད་པའི་ལྟ་ཚུལ་ཞིག་ཡོད་པ་དེ་
སྔར་ནས་བརྗོད་ཟིན་པ་དང་ཡང་སྐབས་དོན་ཞིག་ནས་སླེབས་པ་ཡིན་ན་ཀློག་པ་པོ་རྣམས་སྒྲུང་གཏམ་དེའི་རྗེས་སུ་ལས་སླ་
བོའི་སྒོ་ནས་འཇུག་པ་ཡིན། དཔེ་ཀློག་གི་རྩ་དོན་འདི་ནས་ང་ཚོས་སྐྱོན་འཚོལ་སྟངས་དང་བཟོ་བཅོས་བྱེད་སྟངས་ཀྱི་རྩ་
དོན་ལ་སྔོན་དཔག་བྱེད་ཐུབ། སྐྱོན་འཚོལ་བ།
ཚིག་གྲུབ་ཚང་མའི་ནང་གི་ཐོག་མའི་ཐ་སྙད་དྲུག་གམ་བདུན་ལ་གཤམ་ཐིག་འཐེན་དགོས།༡།
གཤམ་ཐིག་འཐེན་པའི་ཐ་སྙད་རྣམས་ཀློག་པ་པོ་རྣམས་ཆ་རྒྱུས་ཡོད་པ་དང་ལས་སླ་བོའི་སྒོ་ནས་ཤེས་རྟོགས་༢། བྱེད་ཐུབ་བམ།
༣། གལ་སྲིད་མི་ཐུབ་ན་བཟོ་བཅོས་རྒྱག་དགོས།
བཟོ་བཅོས་རྒྱག་པ།
ཐོག་མའི་ཐ་སྙད་དྲུག་གམ་བདུན་ཆ་རྒྱུས་ཡོད་པའི་གནས་ཚུལ་ཞིག་ལ་སྒོ་བསྟུན་དགོས། ནམ་རྒྱུན་ཁྱེད་ཀྱིས་༡།
སྔོན་མའི་ནང་གླེང་ཟིན་པའི་གནས་ཚུལ་ཞིག་ཡིན་དགོས། (ནམ་རྒྱུན་སྔོན་མར་བཀོལ་བའི་ཐ་སྙད་ཡིན་དགོས།)
༢། ཚིག་གྲུབ་ཀྱི་མཇུག་ཏུ་གནས་ཚུལ་རྣམས་བཞག་པ་ཡིན་ན་ཀློག་པོ་རྣམས་ཀྱིས་དེ་དག་སྔོན་དཔག་མི་ཐུབ་
པའམ། ཡང་ན་རྙོག་འཛིང་ཆེ་བ་ཞིག་མཐོང་བར་བརྟེན་གོ་རྟོགས་ཡོང་དཀའ།
པ་དང་གསར་པའི་རྩ་དོན་འདིས་དགའ་བཞིན་སྤྲོ་བཞིན་བྱེད་ལས་སམ་ཁྱད་ཆོས་དང་བརྗོད་དོན་གཙོ་བོའི་སྐོར་ལ་
མཉམ་ལས་བྱེད་ཀྱི་ཡོད། རྒྱུ་མཚན་ནི་གནས་ཚུལ་རྙིང་པ་རྣམས་ཀྱིས་ནམ་རྒྱུན་བྱེད་ལས་སམ་ཁྱད་ཆོས་ཤིག་ལ་མིང་
འདོགས་པ་དང་(ཁྱེད་ཀྱིས་དེ་ངོ་སྤྲོད་ཟིན་པའི་རྗེས་སུ། ཚིག་གྲུབ་གཅིག་མཇུག་རྫོགས་པའི་སྔོན་དུ་འགོད་པ་ཡིན།)འོན་
ཀྱང་གལ་སྲིད་ཁྱེད་ཀྱིས་ཚིག་གྲུབ་ཅིག་འགོ་འཛུགས་པའི་སྐབས་སུ་བྱེད་ལས་སམ་ཁྱད་ཆོས་འགོད་དམ། ཡང་ན་གནས་
ཚུལ་རྙིང་པ་ཞིག་འགོད་རྒྱུ་གཉིས་ལས་གང་འདེམས་དགོས་སམ་བསམ་པའི་སྐབས་སུ། ག་དུས་ཡིན་ན་ཡང་རྙིང་པའི་
སྔོན་དུ་གསར་པ་ཟེར་བའི་རྩ་དོན་དེ་འདེམས་དགོས།
༡༧་༤ བྱེད་སྒྲ་དང་བྱ་བའི་ཡུལ་གཉིས་ལས་འདེམས་པ།
ཁ་གསལ་པོ་ཡིན་པའི་ཚིག་གྲུབ་ཁ་ཤས་ཀྱི་ཁྲོད་བྱ་བའི་ཡུལ་སྟོན་པའི་བྱ་བའམ་གནས་སྟོན་གྱི་ཡོད་པ་དོ་སྣང་བྱུང་ཡོད་
སྲིད། འདི་ནི་ཨིན་ཡིག་དགེ་རྒན་རྣམ་པས་དེ་ལས་གཡོལ་དགོས་པར་གསུངས་པའི་ལམ་སྟོན་དང་འགལ་བ་ལྟར་སྣང་།
བསམ་བློ་མ་བཏང་བར་ལམ་སྟོན་རྗེས་སུ་འབྲང་བ་ཡིན་ན་ཁ་གསལ་པོ་མེད་པའི་ཚིག་གྲུབ་བཟོ་ངེས། བྱེད་སྒྲ་དང་བྱ་བའི་
ཡུལ་གཉིས་ལ་སེམས་ཁྲལ་བྱེད་རྒྱུའི་ཚབ་ཏུ་དྲི་བ་སྟབས་བདེ་བོ་ཞིག་དྲིས་ཆོག་པ་སྟེ། ཚིག་གྲུབ་རྣམས་ཆ་རྒྱུས་ཡོད་
པའི་གནས་ཚུལ་ཞིག་དང་། བྱུང་ན་བྱེད་ལས་སམ་ཁྱད་ཆོས་གཙོ་བོ་ཞིག་དང་བཅས་འགོ་བཙུགས་དགོས། གལ་སྲིད་ཆ་
རྒྱུས་ཡོད་པའི་བྱེད་ལས་སམ་ཁྱད་ཆོས་བརྗོད་དོན་གཙོ་བོའི་ནང་བཞག་ན། བྱེད་སྒྲ་དང་བྱ་བའི་ཡུལ་གཉིས་འོས་
འཚམས་ཀྱི་སྒོ་ནས་བཀོལ་སྤྱོད་བྱས་པ་ཡིན།
དཔེར་ན་གཤམ་གྱི་ཚིག་དུམ་འདི་གཉིས་ལས་གང་ཞིག་ལྷུག་པོའམ་རྒྱུན་མ་ཆད་པར་འགྲོ་བཞིན་འདུག་བལྟ་རོགས།
བཅུ་གཅིག་བའི་ཀ་བ།
ང་ཚོའི་རླུང་ཁམས་ཀྱི་སྤུས་ཀ་དང་གོ་ལའི་གནམ་གཤིས་ཀྱི་འགྱུར་ལྡོག་ནི། ཨེ་ཤེ་ཡ་དང༌། ཨ་ཧྥེ་རི་ཀ །ལྷོ་ཨ་མེ་རི་ཀ་
བཅས་ཀྱི་ཆར་ཡུལ་ནགས་ཚལ་གྱི་འཕྲོད་བསྟེན་བདེ་ཐང་ལ་རག་ལས་ཡོད། འོན་ཀྱང་སོ་ནམ་ཞིང་ཁའི་ཆེད་ས་ཆ་མང་པོ་
བེད་སྤྱོད་བྱེད་པ་དང་། འཛམ་གླིང་ཁྱོན་ཡོངས་སུ་འཛུགས་སྐྲུན་ཆེད་ཤིང་ཆའི་ཐོན་རྫས་བཀོལ་སྤྱོད་ཀྱི་དགོས་མཁོ་ཇེ་ཆེར་
སོང་བ་དང་བསྟུན་ནས་ད་ལྟ་ནགས་ཚལ་དེ་དག་ལ་གཏོར་བཤིག་གི་ཉེན་ཚབས་སྤྲོད་བཞིན་ཡོད།
བཅུ་གཅིག་པའི་ཁ་བ།
ང་ཚོའི་རླུང་ཁམས་ཀྱི་སྤུས་ཀ་དང་གོ་ལའི་གནམ་གཤིས་ཀྱི་འགྱུར་ལྡོག་ནི། ཨེ་ཤེ་ཡ་དང༌། ཨ་ཧྥེ་རི་ཀ །ལྷོ་ཨ་མེ་རི་ཀ་
བཅས་ཀྱི་ཆར་ཡུལ་ནགས་ཚལ་གྱི་འཕྲོད་བསྟེན་བདེ་ཐང་ལ་རག་ལས། འོན་ཀྱང་ད་ལྟ་ཆར་ཡུལ་ནགས་ཚལ་འདི་དག་ལ་
གཏོར་བཤིག་གི་ཉེན་ཚབས་ཞིག་སླེབས་ཀྱི་ཡོད་པ་ནི། སོ་ནམ་ཞིང་ཁའི་ཆེད་ས་ཆ་མང་པོ་བེད་སྤྱོད་གཏོང་བ་དང་།
འཛམ་གླིང་ཁྱོན་ཡོངས་སུ་འཛུགས་སྐྲུན་ཆེད་ཤིང་ཆའི་ཐོན་རྫས་བཀོལ་སྤྱོད་ཀྱི་དགོས་མཁོ་ཆེ་རུ་འགྲོ་བཞིན་ཡོད་པས་རེད།
ཀློག་པ་པོ་མང་ཆེ་བས་བཅུ་གཅིག་པའི་ཁ་པ་དེ་ལྷུག་པོའམ་རྒྱུན་མ་ཆད་པར་འགྲོ་བ་ཞིག་རེད་བསམ་ངེས། རྒྱུ་མཚན་ནི་
ཚིག་གྲུབ་གཉིས་པ་འགོ་འཛུགས་དུས་ཚིག་གྲུབ་དང་པོའི་མཇུག་གི་བྱེད་ལས་སམ་ཁྱད་ཆོས་བསྐྱར་གསོ་བྱས་ཡོད་པ་མཐོང་ཐུབ།
བཅུ་གཅིག་བའི་ཁ་བ།
ཨེ་ཤེ་ཡ་དང་། ཨ་ཧྥེ་རི་ཀ །ལྷོ་ཨ་མེ་རི་ཀ་བཅས་ཀྱི་ཆར་ཡུལ་ནགས་ཚལ་་་འོན་ཀྱང་ཆར་ཡུལ་ནགས་ཚལ་འདི་དག་་་ལྟ་བུ་རེད།
ཕྱོགས་གཞན་ནས་བཤད་ན་བཅུ་གཅིག་པའི་ཀ་པའི་ཚིག་གྲུབ་གཉིས་དེ་འགོ་འཛུགས་པའི་གནས་ཚུལ་དེ་ཚིག་གྲུབ་དང་
པོར་འབྲེལ་ལམ་རྩ་བ་ནས་མཐུད་ཐུབ་མེད་པ་སྟེ།
བཅུ་གཅིག་པའི་ཀ་པ།
ཨེ་ཤེ་ཡ་དང༌། ཨ་ཧྥེ་རི་ཀ །ལྷོ་ཨ་མེ་རི་ཀ་བཅས་ཀྱི་ཆར་ཡུལ་ནགས་ཚལ་་་།འོན་ཀྱང་སོ་ནམ་ཞིང་ཁའི་ཆེད་ས་ཆ་མང་
བ་བེད་སྤྱོད་བྱེད་པའི་དགོས་མཁོ་་་
ཚིག་གཞན་ཞིག་ནས་བཤད་ན་བྱ་ཡུལ་གྱིས་ང་ཚོར་རྙིང་པ་དང་ཆ་རྒྱུས་ཡོད་པའི་གནས་ཚུལ་རྣམས་ཚིག་གྲུབ་ཀྱི་མཇུག་
ནས་གང་ལ་གཏོགས་སའི་ཚིག་གྲུབ་ཀྱི་འགོ་འཛུགས་སར་སྤོར་འཇུག་པ་ཡིན། དེ་ནི་བྱ་ཡུལ་གྱི་བྱེད་ལས་གཙོ་བོ་དེ་ཡིན་
པ་སྟེ། གནས་ཚུལ་རྙིང་པ་ནས་འགོ་འཛུགས་པའི་ཚིག་གྲུབ་བཟོ་ཚུལ་རེད། གལ་སྲིད་ཁྱེད་ཀྱིས་བྱ་ཡུལ་གྱི་ཐ་སྙད་བཀོལ་
སྤྱོད་གཏོང་དགོས་སར་བཀོལ་སྤྱོད་མ་བྱས་པ་ཡིན་ན་ང་ཚོའི་ཚིག་གྲུབ་རྣམས་ལྷུག་པོའམ་རྒྱུན་མཐུད་ནས་འགྲོ་མི་ཐུབ།
ཨིན་ཇིའི་འཛིན་གྲྭའི་ནང་སློབ་མ་རྣམས་ལ་བྱེད་པའི་སྒྲ་ཁོ་ན་བཀོལ་སྤྱོད་གཏོང་དགོས་ཚུལ་བརྗོད་ཡོད། འོན་
ཀྱང་ཁོ་ཚོས་འཕྲུལ་ལས་བཟོ་སྐྲུན་ལས་རིགས་དང་། རང་བྱུང་ཚན་རིག །སྤྱི་ཚོགས་ཚན་རིག་ཁ་ཤས་ནས་དེའི་སྐོར་ལ་
ལྡོག་ཕྱོགས་ཀྱི་གནས་ཚུལ་ཐོས་ཀྱི་ཡོད། དེའི་ཚོའི་ཁྲོད་དགེ་རྒན་རྣམ་པས་བྱ་ཡུལ་གཙོ་འདོན་བྱེད་པ་དང་། བསམ་བློ་དེ་
ལྟར་བཏང་ནས་བསྒྲུབ་བྱ་མཐར་ཐུག་འབྲི་རྩོམ་བྱེད་འཇུག་པར་འདོད། ལམ་སྟོན་དེ་ཡང་གཅིག་མཚུངས་ལྟར་ནོར་འཁྲུལ་ཡིན།
གཤམ་གྱི་(བཅུ་གཉིས་པའི་ཀ་པའི།) ནང་གི་བྱ་ཡུལ་དང་(བཅུ་གཉིས་པའི་ཁ་པའི་) ནང་གི་བྱེད་སྒྲ་གཉིས་བསྡུར་རོགས།
བཅུ་གཉིས་པའི་ཀ་པ།
མིག་གི་འགུལ་སྐྱོད་ཀྱི་ཚད་ནི་སྐར་ཆའི་བཅུ་ཆ་གཅིག་གིས་འཇལ་བ་ཡིན།
བཅུ་གཉིས་པའི་ཁ་པ།
ང་ཚོས་སྐར་ཆའི་བཅུ་ཆའི་གཅིག་གི་དུས་ཡུན་བཀོལ་ནས་མིག་འབྲས་འགུལ་སྐྱོད་ལ་ཚད་འཇལ་བ་ཡིན།
ཚིག་གྲུབ་འདི་གཉིས་ཀས་བྱ་བའི་ཡུལ་གྱི་གནས་ཚུལ་སྟོན་གྱི་ཡོད། འོན་ཀྱང་དེ་གཉིས་ཀྱི་སྒྲུང་གཏམ་ལ་ཁྱད་པར་ཡོད་
པ་སྟེ། གཅིག་ནི་མིག་གི་འགུལ་སྐྱོད་སྟོན་པ་དང༌། གཞན་དེ་ནི་མི་ཞིག་གིས་དེ་ཚད་འཇལ་ཀྱི་ཡོད་པར་མ་ཟད། དེ་ཡང༌།
རྩོམ་པ་པོ་རང་ཉིད་ཡིན་པ་བསྟན་ཡོད། དང་པོ་དེ་ནི་བྱ་ཡུལ་གཙོ་བོར་དམིགས་ཡོད། རྒྱུ་མཚན་ནི་དེ་ཡིས་གང་ཟག་གཙོ་
བོར་བཟུང་མེད་པར་འགུལ་སྐྱོད་གཙོ་བོར་བཟུང་ཡོད། ང་དང་ང་ཚོ་ཟེར་བའི་ཐ་སྙད་ལ་གཡོལ་བ་ཙམ་གྱིས་བྱ་ཡུལ་མི་
སྟོན་པས་ཁྱབ་པ་མེད་ཀྱང་། དེས་ལས་སླ་བོའི་སྒོ་ནས་སྒྲུང་གཏམ་ལ་འགྱུར་བ་གཏོང་བ་ཡིན།
དོན་དངོས་ཐོག །བྱ་ཡུལ་གྱི་གནད་དོན་འདི་ནི་མགོ་རྙོག་ཅུང་ཚ་བོ་ཡིན། ཚན་རིག་པ་ཞིག་གིས་བྱ་ཡུལ་
བཀོལ་ནས་བརྒྱུད་རིམ་ཞིག་ལ་འགྲེལ་བཤད་རྒྱག་པའི་སྐབས་སུ། བརྒྱུད་རིམ་དེ་སུས་ཀྱང་བསྐྱར་ཟློས་བྱས་ཆོག་པར་
སྟོན་གྱི་ཡོད། དེ་འདྲ་ཡིན་ན་བྱ་ཡུལ་འདེམས་པ་དེ་ཡང་དག་པ་ཞིག་རེད། རྒྱུ་མཚན་ནི་ཞིབ་འཇུག་དེ་བསྐྱར་ཟློས་བྱེད་
འདོད་མཁན་སུ་ཡིན་ཀྱང་མིག་གི་འགུལ་སྐྱོད་ལ་ཚད་འཇལ་དགོས་པ་ཡིན།
ཕྱོགས་གཞན་ཞིག་ནས་བཤད་ན། གཤམ་གྱི་ཚིག་གྲུབ་གཉིས་ལ་བསམ་གཞིགས་གནོང་དང་།
བཅུ་གསུམ་པའི་ཀ་པ།
དེ་ཡང་སྤུ་རིན་སུའི་ཤུགས་རྐྱེན་ཁྲོད་ཀྱི་གྲུབ་འབྲས་ལ་འཕར་ཆག་ཡོང་གི་ཡོད་པ་ཚོད་དཔག་བྱེད་ཐུབ། སྦུ་རིན་སུའི་ཤུགས་རྐྱེན་ཟེར་
བ་ནི།པར་ཆས་ནང་གི་ངོས་འཛིན་དང་འཐེན་ཤུགས་གསར་གཏོད་བྱེད་མཁན་སྦུ་རིན་གྱི་ལག་རྩལ་ཞིག་ཡིན་འདུག།)
བཅུ་གསུམ་པའི་ཁ་པ།
ང་ཚོས་སྦུ་རིན་སུའི་ཤུགས་རྐྱེན་ཁྲོད་ཀྱི་གྲུབ་འབྲས་ལ་འཕར་ཆག་ཡོང་གི་ཡོད་པའི་ཚོད་དཔག་བྱས་པ་ཡིན།
བཅུ་གསུམ་པའི་ཁ་པའི་ནང་གི་འགུལ་ཤུགས་ཅན་གྱི་བྱ་བའམ་གནས་སྟོན་པའི་ཚིག་གིས་མཇུག་བསྡུ་བ་དང༌། དེའི་ནང་
གི་གང་ཟག་དང་པོའམ་བརྗོད་བྱ་གཙོ་བོ། ་་ང་ཚོ་་ཟེར་བ་ལྟ་བུ་ཚན་རིག་སྡེ་ཚན་ནང་སྤྱིར་བཏང་ཡིན་པར་མ་ཟད་འོས་
འཚམ་ཅན་ཡིན། ཁྱད་པར་ནི། བྱ་བའམ་གནས་སྟོན་པའི་ཚིག་གིས་མིང་བཏགས་མིན་ལ་རག་ལས་ཡོད། འགུལ་
ཤུགས་ཅན་ནམ་(གང་ཟག་དང་པོ་) ནི་འོས་འཚམ་ཅན་ཡིན་པ་སྟེ། དེ་ནི་རྩོམ་པ་པོ་དང་ཞིབ་འཇུག་མི་སྣ་ཁོ་ནས་བེད་
སྤྱོད་གཏོང་བ་ཡིན། ཁོ་ཚོ་རྒྱན་ཚིག་འགུལ་ཤུགས་ཅན་བཀོལ་སྤྱོད་གཏོང་བར་མ་ཟད། ད་དུང་གྲོས་འགོ་བཏོན་པ་དང་།
ཚོད་དཔག་བྱས་པ། བགྲོ་གླེང་བྱས་པ། བསྟན་པ་སོགས་བཀོལ་སྤྱོད་གཏོང་། ཚན་རིག་པ་ཡིན་པའི་ཆ་ནས་བསྟོད་
བསྔགས་བྱེད་པའི་བྱ་སྤྱོད། དཔེར་ན་ཇུས་འགོད་ཚོད་ལྟ་བྱས་པ་དང་། གནད་དོན་ཐག་གཅོད་བྱས་ལྟ་བུའམ་ཡང་ན་གྲུབ་
འབྲས་ཁུངས་སྐྱེལ་བྱས་པ་ལྟ་བུ་རེད། མི་ཚང་མས་ཚད་འཇལ་ཆོག་མོད། རྩོམ་པ་པོ་དང་ཞིབ་འཇུག་པ་ཁོ་ནར་རང་ཉིད་
ཀྱི་ཞིབ་འཇུག་གིས་ཅི་ཞིག་སྟོན་གྱི་ཡོད་མེད་བརྗོད་པའི་དབང་ཆ་ཡོད།
སྤྱིར་བཏང་ཚན་རིག་པ་རྣམས་ཀྱིས་དུས་དེབ་ཀྱི་རྩོམ་ཡིག་འབྲི་འགོ་རྩོམ་དུས། གང་ཟག་དང་པོ་ཅན་དང༌།
འགུལ་ཤུགས་ཅན་གྱི་བྱ་བའམ་གནས་སྟོན་པའི་ཚིག་བེད་སྤྱོད་བཏང་སྟེ། ཁོ་ཚོས་གནད་དོན་ཇི་ལྟར་རྙེད་པ་དང་། མཇུག་
མཐར་དེ་ཇི་ལྟར་ཐག་གཅོད་བྱས་པའི་སྐོར་ཞིབ་ཏུ་བརྗོད་པ་ཡིན། དེའི་བར་དུ་ཁོ་ཚོས་མི་སུས་ཀྱང་ལག་བསྟར་བྱེད་ཐུབ་
པའི་གོ་རིམ་ཞིབ་བརྗོད་བྱེད་སྐབས་ནམ་རྒྱུན་བྱ་བའི་ཡུལ་གྱི་ཚིག་བེད་སྤྱོད་གཏོང་བ་ཡིན།
༡༧་༥ མཐའ་མའི་རྩ་དོན། རྙོག་འཛིང་གི་རིགས་རྗེས་སུ་འཇོག་པ།
ང་ཚོས་ཚིག་མཚམས་(ཨིན་ཇིའི་བརྡ་སྤྲོད་དུ་ཚིག་སྒྲུབ་ཀྱི་ཆ་ཤས།) ཇི་ལྟར་འགོ་འཛུགས་བྱེད་སྟངས་གཙོ་བོར་བཟུང་བ་
རེད། ད་ནི་ང་ཚོས་དེ་ཇི་ལྟར་མཇུག་བསྡུ་ཚུལ་གླེང་ཆོག །ཚིག་གྲུབ་མཇུག་བསྡུ་ཚུལ་ལ་ཚོད་དཔག་བྱས་ཆོག་པ་སྟེ།
གལ་སྲིད་ཆ་རྒྱུས་ཡོད་པའི་གནས་ཚུལ་ཐོག་མར་འགོད་པ་ཡིན་ན་གནས་ཚུལ་གསར་ཤོས་ནས་མགོ་རྙོག་ཚ་ཤོས་མཇུག་
ཏུ་འགོད་དགོས། རྩ་དོན་འདི་ནི་དམིགས་བསལ་གྱི་བརྗོད་དོན་གསུམ་ལ་གནད་འགག་ཏུ་གྱུར་ཡོད་པ་ནི།
ཆེད་ལས་ཀྱི་ཐ་སྙད་གསར་པ་ངོ་སྤྲོད་བྱེད་པའི་སྐབས་དང་།
གནས་ཚུལ་ཚན་པ་རིང་པོ་དང་རྙོག་འཛིངས་ཅན་སྙན་སེང་ཞུ་བའི་སྐབས།
ལྟ་ཚུལ་ཅིག་མུ་མཐུད་ནས་ཡར་རྒྱས་ལ་གཏོང་འཆར་ཡོད་པ་ངོ་སྤྲོད་བྱེད་པའི་སྐབས་བཅས་ཡིན།
༡༧་༥་༡ ཆེད་ལས་ཀྱི་ཐ་སྙད་རྣམས་ངོ་སྤྲོད་བྱེད་པ།
ཀློག་པ་པོ་རྣམས་ལ་གསར་པ་ཡིན་པའི་ཆེད་ལས་ཀྱི་ཐ་སྙད་ངོ་སྤྲོད་བྱེད་པའི་སྐབས་སུ། རང་ཉིད་ཀྱིས་བཟོས་པའི་ཚིག་
གྲུབ་ནང་ཐ་སྙད་དེ་མཐའ་མའི་མིང་ཚིག་ནང་འདོན་དགོས་པ་ཡིན། གཤམ་གྱི་ཚིག་གྲུབ་གཉིས་བསྡུར་དང་།
བཅུ་བཞི་པའི་ཀ་པ།
མི་ལོ་བཅུ་ཕྲག་གསུམ་རིང་(ཟེ་རླངས་དང་སྦྱར་བའི་སྐྱེ་ལྡན་གྱི་སྦྱར་རྫས།) སྦྱར་རྫས་རྐྱང་པ་གཞིར་བཞག་པའི་སྒོ་ནས་
སེམས་ཞུམ་པའི་ནད་གཞི་གཙོ་བོར་ཚོད་དཔག་བྱས་པ་རེད། ཚོད་དཔག་འདི་ལྟར་ན་སྦྱར་རྫས་རྐྱང་པ་དཔེར་ན་ཌོ་པ་
མེན་དང་། ཨེ་པེན་ཧྥེ་རེན། ནོར་པེན་ཧྥེ་རན། སེ་རོ་ཊོ་ནེན་(གཟུགས་པོའི་ནང་གི་རྨེན་བུ་དང་གཤེར་རྫས།) བཅས་སྦྱར་
རྫས་ཉུང་སྐྱོན་ནི་སེམས་ཞུམ་པའི་ནད་ལ་འབྲེལ་བ་ཡོད་པར་འདོད། དབང་རྩའི་ཁྲོད་སྦྱར་རྫས་རྐྱང་པའི་སྙིང་པོ་གང་དུ་
སྡུད་མིན་ལ་བརྟེན་ནས། སེམས་ཞུམ་པའི་ནད་བཅོས་ཐབས་ལ་ཁྱད་པར་སྣ་ཚོགས་ཡོང་གི་ཡོད།
བཅུ་བཞི་པའི་ཁ་པ།
ལོ་ངོ་བཅུ་ཕྲག་གསུམ་གྱི་རིང་སེམས་ཞུམ་པའི་སྐྱེ་དངོས་ཀྱི་རྒྱུ་རྐྱེན་ལ་སྦྱར་རྫས་རྐྱང་བའི་ཚོད་དཔག་སྒང་ནས་འགྲེལ་
བཤད་རྒྱབ་ཡོད། ཚོད་དཔག་འདི་ལྟར་ན་སེམས་ཞུམ་པའི་ནད་ནི་དབང་རྩའི་ནང་སྦྱར་རྫས་ཉུང་སྐྱོན་ལ་འབྲེལ་བ་ཡོད་
པར་འདོད་པ་དང་། སྦྱར་རྫས་དེ་དག་གི་ཁྲོད་ཌོ་པ་མེན་དང༌། ཨེ་པེན་ཧྥེ་རེན། ནོར་པེན་ཧྥེ་རན། སེ་རོ་ཊོ་ནེན་བཅས་ཡོད།
སེམས་ཞུམ་པའི་ནད་བཅོས་ཐབས་རྣམས་དབང་རྩའི་ཁྲོད་སྦྱར་རྫས་རྐྱང་བའི་སྙིང་པོ་གང་དུ་སྡུད་མིན་གྱི་དབང་གིས་སྣ་
ཚོགས་ཡོང་གི་ཡོད་འདུག །
བཅུ་བཞི་པའི་ཀ་པའི་ནང་ཆེད་ལས་ཀྱི་ཐ་སྙད་རྣམས་ཚིག་གྲུབ་ཁྲོད་འགོ་འཛུགས་སར་ཡོད་པ་དང་། བཅུ་བཞི་པའི་ཁ་
པའི་ནང་ཆེད་ལས་ཀྱི་ཐ་སྙད་རྣམས་ཚིག་གྲུབ་ཀྱི་མཇུག་བསྡུ་སར་འཁོད་ཡོད།
༡༧་༥་༢རྙོག་འཛིངས་ཅན་གྱི་གནས་ཚུལ་ངོ་སྤྲོད་བྱེད་པ།
ཚིག་ཚོགས་རིང་ཞིང་ཚིག་མཚམས་དགོས་ལ་མགོ་རྙོག་ཆེ་བའི་ལྟ་ཚུལ་རྣམས་ཚིག་གྲུབ་ཀྱི་མཇུག་ཏུ་འཇོག་པ་ལས
ནམ་ཡང་འགོ་འཛུགས་སར་འཇོག་མི་རུང་། བཅུ་གཅིག་པའི་ཀ་པ་དང་བཅུ་གཅིག་པའི་ཁ་པ་གཉིས་ཡང་བསྐྱར་བསྡུར་རོགས།
བཅུ་གཅིག་པའི་ཀ་པ།
ང་ཚོའི་རླུང་ཁམས་ཀྱི་སྤུས་ཀ་དང་གོ་ལའི་གནམ་གཤིས་འགྱུར་ལྡོག་ནི། ཨེ་ཤེ་ཡ་དང༌། ཨ་ཧྥེ་རི་ཀ །ལྷོ་ཨ་མེ་རི་ཀ་
བཅས་ཀྱི་ཆར་ཡུལ་ནགས་ཚལ་གྱི་འཕྲོད་བསྟེན་ལ་རག་ལས་ཡོད། འོན་ཀྱང་སོ་ནམ་ཞིང་ཁའི་ཆེད་ས་ཆ་རྒྱ་ཆེན་པོ་བེད་
སྤྱོད་གཏོང་བ་དང་། འཛམ་གླིང་ཁྱོན་ཡོངས་སུ་འཛུགས་སྐྲུན་ཆེད་ཤིང་ཆའི་ཐོན་རྫས་བཀོལ་སྤྱོད་ཀྱི་དགོས་མཁོ་ཇེ་ཆེར་
སོང་བ་འདིས་ད་ལྟ་ནགས་ཚལ་དེ་དག་ལ་གཏོར་བཤིག་གི་ཉེན་ཚབས་སྤྲོད་ཀྱི་ཡོད།
བཅུ་གཅིག་པའི་ཁ་པ།
ང་ཚོའི་རླུང་ཁམས་ཀྱི་སྤུས་ཀ་དང་གོ་ལའི་གནམ་གཤིས་འགྱུར་ལྡོག་ནི། ཨེ་ཤེ་ཡ་དང་། ཨ་ཧྥེ་རི་ཀ །ལྷོ་ཨ་མེ་རི་ཀ་
བཅས་ཀྱི་ཆར་ཡུལ་ནགས་ཚལ་གྱི་འཕྲོད་བསྟེན་ལ་རག་ལས་ཡོད། འོན་ཀྱང་ད་ལྟ་ཆར་ཡུལ་ནགས་ཚལ་འདི་དག་
གཏོར་བཤིག་གི་ཉེན་ཚབས་ཞིག་སླེབས་ཀྱི་ཡོད་པ་ནི། སོ་ནམ་ཞིང་ཁའི་ཆེད་ས་ཆ་མང་བ་བེད་སྤྱོད་བྱེད་པ་དང་། འཛམ་
གླིང་ཁྱོན་ཡོངས་སུ་འཛུགས་སྐྲུན་ཆེད་ཤིང་ཆའི་ཐོན་རྫས་བཀོལ་སྤྱོད་ཀྱི་དགོས་མཁོ་ཆེ་རུ་འགྲོ་བཞིན་ཡོད་པས་རེད།
བཅུ་གཅིག་པའི་ཀ་པའི་ཚིག་གྲུབ་གཉིས་པ་དེ་གནས་ཚུལ་རིང་པོ་དང་མགོ་རྙོག་ཅན་ཞིག་ནས་འགོ་བཙུགས་ཡོད་པར་མ་
ཟད། བརྗོད་དོན་གཙོ་བོ་གཅིག་ཐིག་ཕྲེང་གཅིག་ལས་མང་བའི་ནང་ཁྱབ་ཡོད། དེ་དང་བསྡུར་ན་བཅུ་གཅིག་པའི་ཁ་པའི་
ནང་གི་ཚིག་གྲུབ་གཉིས་པའི་བརྗོད་དོན་གཙོ་བོ་ཆར་ཡུལ་ནགས་ཚལ་ནི་མདོར་བསྡུས་དང་། སྟབས་བདེ། ལས་སླ་བོ་
བཅས་ཀྱི་སྒོ་ནས་ཀློག་ཐུབ་པ་དང་། ཡང་བསྐྱར་བྱ་ཡུལ་ལས་ཚིག་ནང་ཡོད་པར་བརྟེན། མདོར་བསྡུས་དང་ཆ་རྒྱུས་ཡོད་
པ་རྣམས་འགོ་འཛུགས་ས་དང་། རིང་པོ་དང་མགོ་རྙོག་ཅན་མཇུག་ཏུ་བཞག་ཡོད་པ་རེད།
མདོ་དོན་ཚིག་གྲུབ་མགོ་རྙོག་ཅན་གྱི་གནས་ཚུལ་དང་བཅས་འགོ་འཛུགས་མི་རུང་བར་དེ་དག་མཇུག་ཏུ་འཇོག་
དགོས། སྟབས་མ་ལེགས་པ་ཞིག་ལ་དེ་ལྟར་སྒྲུབ་རྒྱུ་ལས་སླ་བོ་ཞིག་མིན། རྒྱུ་མཚན་ནི་སོ་སོའི་ལྟ་ཚུལ་རྣམས་ལ་ཆ་རྒྱུས་
ཆེ་དྲག་པའི་རྐྱེན་གྱིས་ཀློག་པ་པོ་རྣམས་ལ་གང་ཞིག་རྙིང་པ་དང་སྟབས་བདེ་ཅན་ཡིན་པ་དང་། གང་ཞིག་གསར་པ་དང་
མགོ་རྙོག་ཅན་ཡིན་པའི་ཁྱད་པར་འབྱེད་མི་ཐུབ་པ་ཡིན།
༡༧་༥་༣ གང་ཞིག་རྗེས་སུ་ཡོང་རྒྱུ་ཡིན་མིན་ངོ་སྤྲོད་བྱེད་པ།
དོན་ཚན་ཞིག་འགོ་འཛུགས་པའི་སྐབས་སུ་དོན་ཚན་ཆ་ཚང་ནང་ཡོང་རྒྱུའི་གཙོ་ཚིག་རྣམས་ཚིག་གྲུབ་ཐོག་མ་དང་གཉིས་
པའི་མཇུག་ཏུ་འགོད་དགོས། ཚིག་གྲུབ་དེ་གཉིས་ལས་གང་ཞིག་ནི་རྗེས་སུ་ཡོང་རྒྱུ་ཡིན་པའི་དོན་ཚན་གཞན་རྣམས་ཀྱི་ངོ་
སྤྲོད་ལེགས་ཤོས་དེ་ཡིན་ནམ།
བཅོ་ལྔ་བའི་ཀ་པ།
ཆབ་སྲིད་ཀྱི་གནས་བབ་ལ་འགྱུར་ལྡོག་སོང་བ་རེད། རྒྱུ་མཚན་ནི། རྒྱལ་བོའི་གོ་གནས་རྒྱུན་འཛིན་སུས་བྱ་རྒྱུའི་སྐོར་གྱི་
རྩོད་གཞི་དེའི་རྐྱེན་གྱིས་རླབས་ཆེན་གྱི་རྒྱལ་བོ་ཕི་ཊིར་རྗེས་སུ་རོ་མེན་ནོ་བེལ་རྒྱལ་རབས་བརྒྱད་ལས་བདུན་ལ་ཉམས་
ཉེས་ཚབས་ཆེན་བྱུང་།
བཅོ་ལྔ་པའི་ཁ་པ།
ཆབ་སྲིད་ཀྱི་གནས་བབ་ལ་འགྱུར་ལྡོག་བྱུང་བ་རེད། གང་ཡིན་ཟེར་ན་རླབས་ཆེ་བའི་རྒྱལ་བོ་ཕི་ཊིར་གྱི་རྗེས་སུ་རོ་མན་ནོ་
བེལ་རྒྱལ་ཐོག་བརྒྱད་བྱུང་བ་ལས། རྒྱལ་ཐོག་བདུན་གྱི་རིང་རྒྱལ་བོའི་གོ་གནས་རྒྱུན་འཛིན་བྱེད་མཁན་སུས་བྱེད་མིན་
སྐོར་ལ་རྩོད་རྙོག་བྱུང་ནས་ཉམས་ཉེས་ཚབས་ཆེན་ཐེབས།
དཀའ་རྙོག་དེ་དག་ཕྱི་ལོ་༡༧༢༢ ནས་འགོ་བརྩམས་པ་རེད། རླབས་ཆེན་གྱི་རྒྱལ་བོ་ཕི་ཊིར་མཆོག་གིས་ཁྲིམས་གཏན་
འབེབས་བྱས་ཏེ་རིགས་རྒྱུད་ཀྱི་རྩ་དོན་མེད་པར་བཟོས་ནས་བླ་ན་མེད་པའི་དབུ་ཁྲིད་ཅིག་གིས་རྒྱུན་འཛིན་མཁན་ཞིག་
བསྐོ་བཞག་བྱ་རྒྱུ་བཟོས། འོན་ཀྱང་ཕི་ཊིར་ཁོ་རང་ཉིད་ཚུད་པའི་གོང་མ་མང་པོ་ཞིག་རང་ཉིད་ཀྱི་རྒྱུན་འཛིན་མཁན་བསྐོ་
བཞག་མ་བྱས་གོང་ནས་སྐུ་གྲོངས་པ་དང་། ཁྲིམས་ཀྱི་རྗེས་སུ་འབྲང་མཁན་ཚོར་ཁྲིམས་མཐུན་གྱི་བསྐོ་བཞག་མ་བྱས་
པར་བརྟེན། ཁོ་ཚོ་རྒྱུན་འཛིན་པ་རྣམས་ལ་དམའ་རིམ་གྱི་སྐུ་དྲག་མི་དྲག་རྣམས་ཀྱིས་ཡང་ཡང་གླེང་རྙོག་བྱུང་། དེ་བས་
རྒྱུན་འཛིན་པ་བསྐོ་བཞག་བྱས་པའི་རྗེས་སུ་ཡང་འཁྲུག་ཟིང་འབྱུང་གི་ཡོད།
ཀློག་པ་པོ་མང་ཆེ་བས་བཅོ་ལྔ་པའི་ཁ་པ་ནི་རྗེས་སུ་དུམ་བུ་དེ་ལ་འབྲེལ་བ་ཟབ་མོ་ཡོད་པའི་ཚོར་བ་ཡོང་བ་དང་། བཅོ་ལྔ་
པའི་ཀ་པའི་ནང་གི་མཐའ་མའི་ཐ་སྙད་རྣམས་དེའི་རྗེས་སུ་གང་ཞིག་ཡོང་གི་ཡོད་པར་འབྲེལ་བ་མེད་པ་ལྟར་སྣང་། (བརྗོད་
དོན་གཞན་གྱི་ནང་དེ་ཚོ་གཅིག་བྱས་ན་གནད་འགག་ཡོད་སྲིད།)
ཚིག་གྲུབ་རེ་རེའི་ནང་གི་ཐོག་མའི་ཐ་སྙད་དྲུག་གམ་བདུན་ཙམ་ལ་ཞིབ་བཤེར་བྱས་རྗེས། མཐའ་མའི་ཐ་སྙད་
ལྔའམ་དྲུག་ལ་ཡང་ཞིབ་བཤེར་བྱེད་དགོས། གལ་སྲིད་ཐ་སྙད་དེ་དག་གལ་ཆེ་ཤོས་དང་རྙོག་འཛིངས་ཅན། ཡང་ན་ལྗིད་
ཁོག་ཅན་ཡིན་ན་བསྐྱར་བཅོས་བྱེད་དགོས། ལྷག་པར་དུ་ཡིག་འབེབས་དང་དོན་ཚན་ངོ་སྤྲོད་བྱེད་པའི་ཚིག་གྲུབ་ཀྱི་མཇུག་ལ་བལྟ་དགོས།
༡༧་༧ འཕྱིར་བརྡར་བྱེད་པ། (འོད་མདངས་འདོན་པ།)
ང་ཚོས་ཞིབ་འཇུག་པའི་དཔྱད་རྩོམ་ལ་འབྲེལ་བ་ཡོད་པའི་ཚིག་གྲུབ་ཀྱི་རྩོམ་ཉམས་ཀྱི་གནད་དོན་དང་། སྐྱོན་འཚོལ་བ།
བཟོ་བཅོས་བྱས་པ་བཅས་ལ་བརྟེན་ནས། རྩོམ་ཡིག་རྣམས་བཀླག་ཏུ་རུང་བ་ཞིག་ཡོང་བར་འབད་བརྩོན་བྱེད་རྒྱུ་གཙོར་
བཟུང་བྱས་ཡོད། དེ་ན་རྩ་དོན་གཞན་ཀྱང་ཡོད་པ་ནི་ཚིག་གྲུབ་ཀྱི་རིང་ཐུང་དང་། ཡང་དག་པའི་ཐ་སྙད་འདེམས་སྟངས།
སྙིང་བསྡུས་སོགས་མང་པོ་ཞིག་ཡོད། འོན་ཀྱང་གནད་དོན་དེ་དག་རྩོམ་འབྲི་རིགས་མང་པོ་ཞིག་འབྲེལ་བ་ཡོད་པ་དང་དཔེ་
དེབ་མང་པོའི་ནང་གླེང་སློང་བྱས་ཡོད། ཡིན་ན་ཡང་བཀླག་རུང་བ་གཅིག་པོ་ནི་ལྡང་ངེས་ཤིག་ཏུ་གྱུར་མེད། རྩོམ་ཉམས་ལ་
བཟོ་བཅོས་བྱས་པའི་རྗེས་སུ་ད་དུང་བརྡ་སྤྲོད་དང་། དག་ཆ། ཡི་གེའི་མཚམས་རྟགས་བཅས་ལ་ཞུ་དག་གཏོང་དགོས། དེ་
ནས་ངེས་པར་དུ་ཡོངས་གྲགས་ཀྱི་སྤྱི་སྲོལ་ལྟར་ཨང་གྲངས་ཀྱི་མཚོན་དོན་དང་། ཚུལ་མཐུན་གྱི་མིང་ནས་འབོད་སྟངས།
ཕྱི་རྒྱལ་གྱི་ཐ་སྙད་སོགས་སྲུང་བརྩི་བྱས་ཡོད་མེད་ཏན་ཏན་བྱེད་དགོས། གནད་དོན་དེ་དག་གལ་འགངས་ཆེན་པོ་ཡིན།
འོན་ཀྱང་གནད་དོན་དེ་རྣམས་དཔེ་དེབ་འདིའི་ཁྱབ་ཁོངས་སུ་མི་གཏོགས།
མྱུར་ཐབས།
བསྐྱར་བཅོས་ཀྱི་ཐབས་ལམ་མགྱོགས་ཤོས།
བསྐྱར་བཅོས་སྐོར་གྱི་ལམ་སྟོན་ལ་རྒྱས་བཤད་ཆེ་དྲགས་པ་ལྟར་སྣང་མོད། གལ་སྲིད་རིམ་པ་བཞིན་བསྐྱར་བཅོས་བྱས་
པ་ཡིན་ན་དེའི་རྗེས་སུ་འབྲང་རྒྱུ་དེ་ཙམ་དཀའ་ངལ་མེད། གོམ་པ་དང་པོ་ནི་གལ་ཆེ་ཤོས་ཡིན། ཟིན་བྲིས་འགོད་པའི་
སྐབས་སུ་གོ་རིམ་དེ་ལྟར་འགྲོ་མི་དགོས་པ་ཡིད་ལ་འཛིན་དགོས། ལས་ཀ་དང་པོ་ནས་བསྐྱར་བཅོས་བྱ་རྒྱུའི་ཟིན་བྲིས་
ཤིག་འགོད་རྒྱུ་དེ་རེད། གལ་སྲིད་རང་ཉིད་ལ་བྱ་བའམ་གནས་སྟོན་པའི་ཚིག་དང༌། མིང་ཚིག་གང་ཞིག་བེད་སྤྱོད་གཏོང་
དགོས་མིན་སྐོར་གྱི་དྲི་བ་བཏང་བསྡད་པ་ཡིན་ན་ཟིན་བྲིས་ཤིག་ནམ་ཡང་འདེབས་མི་ཐུབ། གལ་སྲིད། ཐོག་མ་ནས་ཚིག་
གྲུབ་རེ་རེ་བཞིན་ཞིབ་ལྟ་བྱེད་པའི་དུས་ཚོད་མེད་ན་རང་ཉིད་ཀྱི་ལྟ་ཚུལ་འགྲེལ་བཤད་རྒྱག་ཁག་པོ་ཡིན་པའི་ཚིག་དུམ་ཞིག་
ནས་འགོ་འཛུགས་དགོས། མགོ་རྙོག་ཅན་གྱི་བརྗོད་དོན་སྐོར་འབྲི་པར་འབད་བརྩོན་བྱེད་པའི་སྐབས་སུ་ཚིག་གྲུབ་རྣམས་
ཀྱང་མགོ་རྙོག་གི་ཕྱོགས་སུ་འགྲོ་བ་ཡིན།
ཁ་གསལ་པོ་དང་ལྷུག་པོ་ཡོང་བའི་ཆེད།སྐྱོན་འཚོལ་བ།
༡། ཚིག་གྲུབ་རེ་རེའི་ནང་གི་ཐོག་མའི་ཐ་སྙད་དྲུག་གམ་བདུན་ལ་ནན་རྟགས་འགོད་པ། ངོ་སྤྲོད་ཀྱི་ཚིག་ཚོགས་ཐུང་
ངུ། དཔེར་ན་དང་ཐོག་ཟེར་བ་དང་། ཆ་ཤས་མང་ཆེ་བ་སོགས་ཡོད་ན་དོར་དགོས།
༢། ཤོག་ངོས་སུ་མིག་བཤར་རྒྱབ་ནས་ནན་རྟགས་འཁོད་པའི་ཐ་སྙད་རྣམས་འབྲེལ་ཡོད་ཡིན་མིན་ཞིབ་བཤེར་བྱེད་
དགོས། ཚིག་གྲུབ་རིམ་པ་ཞིག་འགོ་འཛུགས་པའི་ཐ་སྙད་རྣམས་གཅིག་མཚུངས་ཡིན་དགོས་ཀྱི་མེད། འོན་ཀྱང་
དེ་དག་གང་ཟག་དང་ལྟ་ཚུལ་གང་ཡིན་ན་ཡང་མིང་བཏགས་ནས་ཀློག་པ་པོ་རྣམས་ཀྱིས་འབྲེལ་ཡོད་ཡིན་པ་
གསལ་པོར་མཐོང་ཐུབ་པ་བྱེད་དགོས། གལ་སྲིད་དེ་ལྟར་མེད་ན་བཟོ་བཅོས་རྒྱག་དགོས།
༣། ཚིག་གྲུབ་རེ་རེའི་ནང་ནན་རྟགས་ཅན་གྱི་ཐ་སྙད་རྣམས་འཚོལ་དགོས། དེ་རྣམས་ཀྱི་ནང་དུ་ངེས་པར་དུ་བྱེད་
ལས་སམ་ཁྱད་ཆོས་ལ་མིང་བཏགས་པའི་བརྗོད་དོན་གཙོ་བོ་ཞིག་དང་། བྱ་སྤྱོད་ཅིག་ལ་མིང་བཏགས་པའི་བྱ་
བའམ་གནས་སྟོན་པའི་ཚིག་ཅིག་དགོས་པ་ཡིན། གལ་སྲིད་དེ་ལྟར་མེད་ན་བཟོ་བཅོས་རྒྱག་དགོས།བཟོ་བཅོས་རྒྱག་པར།
བྱེད་ལས་སམ་ཁྱད་ཆོས་གཙོ་བོ་དངོས་སམ་འཆར་སྒོ་གང་ཡིན་ངོས་འཛིན་དགོས། དེ་རྣམས་བྱ་༡།
བའམ་གནས་སྟོན་པ་ཚིག་རྣམས་བརྗོད་དོན་གཙོ་བོ་ཅན་དུ་བསྒྱུར་དགོས།
༢། མིང་ཚིག་ལ་མཐའ་རུ་tion,-ment,-ence སོགས་བཙལ་དགོས། གལ་སྲིད་དེ་རྣམས་བྱ་བའམ་གནས་སྟོན་པའི་
བརྗོད་དོན་གཙོ་བོ་ཡིན་ན་བྱ་བའམ་གནས་སྟོན་པའི་ཚིག་ནང་བསྒྱུར་དགོས།
༣། ངེས་པར་དུ་ཚིག་གྲུབ་རྣམས་ཆ་རྒྱུས་ཡོད་པའི་གནས་ཚུལ་ཞིག་དང་བཅས་འགོ་འཛུགས་པ་དང་། རབ་བྱུང་ན་
སྔོན་མའི་ཚིག་གྲུབ་ནང་བརྗོད་ཟིན་པའི་བྱེད་ལས་སམ་ཁྱད་ཆོས་ཞིག་དགོས།
ནན་བརྗོད་བྱེད་པའི་ཆེད། སྐྱོན་འཚོལ་བ།
༡། ཚིག་གྲུབ་ཚང་མའི་མཐའ་མཇུག་གི་ཐ་སྙད་དྲུག་གམ་བདུན་ལ་ནན་རྟགས་འགོད་དགོས།
ངེས་པར་དུ་ནན་རྟགས་འགོད་དགོས་པ་ནི།༢།
དང་པོར་བཀོལ་སྤྱོད་བྱེད་པའི་ཆེད་ལས་ལྟ་བུའི་ཐ་སྙད་རྣམས་དང་།
གནས་ཚུལ་གསར་ཤོས་དང་། མགོ་རྙོག་ཆེ་ཤོས།
ཆེས་ནན་བརྗོད་བྱེད་པའི་གནས་ཚུལ།
རྗེས་སུ་ཚིག་གྲུབ་ཁ་ཤས་ནང་ཡར་རྒྱས་ལ་གཏོང་རྒྱུའི་ལྟ་ཚུལ་རྣམས་འགོད་དགོས།
༣། གལ་སྲིད་གནས་ཚུལ་དེ་རུ་ཡོད་པ་མི་མཐོང་ན་བཟོ་བཅོས་རྒྱག་དགོས། ཐ་སྙད་དེ་དག་ཚིག་གྲུབ་ཀྱི་
མཇུག་ཏུ་འགོད་དགོས་སོ།

ལེའུ་ལྔ་པ།
མཐའ་དོན་བསམ་ཞིབ་གནང་དགོས་པ་ཁག །
ཞིབ་འཇུག་གི་ཀུན་སྤྱོད།

སྔོན་གྱི་ཤོག་ངོས་བརྒྱ་ཕྲག་ཁ་ཤས་ནང་དངོས་ཡོད་ཀྱི་ལམ་སྟོན་མང་པོ་ཞིག་ཕུལ་ཡོད་པར་མ་ཟད། ཁྱེད་དང་ཀློག་པ་པོ་
ཚོའི་བར་བཞག་པའི་སྤྱི་ཚོགས་ཀྱི་གན་རྒྱའི་སྐོར་དང༌། ཐུན་མོང་མ་ཡིན་པའི་ཁྱད་ཆོས་ཤིག་འབུར་དུ་ཐོན་པ་བྱས་ནས་
ཀློག་པ་པོ་རྣམས་ལ་ཡིད་ཆེས་སླེབས་པར་སྐུལ་མ་གཏོང་བ། རྐུ་བཤུས་ལས་གཡོལ་དགོས་པ་སོགས་ཀྱི་སྐོར་ལ་ཡང་
བསླབ་བྱ་ཕུལ་ཡོད། ད་ནི་ང་ཚོའི་ལམ་སྟོན་དེ་རྣམས་ལ་རྨང་གཞི་བསྐྲུན་པའི་ཀུན་སྤྱོད་ཀྱི་སྐོར་བརྗོད་འདོད་པ་དང་། དཔེ་
དེབ་འདི་ཀློག་ཚར་བའི་སྐབས་སུ་དེའི་སྐོར་ལ་བསམ་གཞིགས་མང་ཙམ་གནང་རྒྱུའི་རེ་བ་ཤིན་ཏུ་ཆེ།
ང་ཚོས་ཞིབ་འཇུག་གི་སྐོར་ལ་གང་ཞིག་བརྗོད་ཡོད་པ་ཐམས་ཅད་རང་ཉིད་ཀྱི་ཡིད་ཆེས་མཚོན་པར་མ་ཟད།
འདི་ནི་སྤྱི་ཚོགས་ཀྱི་གཏིང་ཟབ་པའི་བྱེད་སྒོ་ཞིག་ཡིན་པར་བརྟེན། ཁྱེད་ཉིད་ཞིབ་འཇུག་བཀོལ་སྤྱོད་གཏོང་མཁན་དང་།
རྣམས་བེད་སྤྱོད་བཏང་བ་ལ་བརྟེན་ནས་ཁེ་ཕན་ཐོབ་མཁན་ནམ་གྱོང་ཕོག་མཁན་གཉིས་ཀར་འབྲེལ་ལམ་མཐུད་པ་ཡིན།
དེས་ད་དུང་ཁྱེད་དང་ཀློག་པ་པོ་རྣམས་ཀྱིས་བཀོལ་སྤྱོད་བྱས་པའི་ཞིབ་འཇུག་གི་རྩོམ་པ་པོ་ཚང་མ་དང༌། དེ་ལས་ཀྱང་
བརྒལ་ཏེ་རྩོམ་པ་པོ་ཁོང་རྣམས་ཀྱིས་བཀོལ་སྤྱོད་བྱས་པའི་ཞིབ་འཇུག་གི་རྩོམ་པ་པོ་རྣམས་ལ་ཡང་འབྲེལ་ལམ་མཐུད་པ་
ཡིན། ད་ལྟའམ་མ་འོངས་པའི་དུས་ཚོད་ནང་འབྲེལ་ལམ་འདིའི་ཁྲོད་ཀྱི་ང་ཚོའི་འགན་འཁྲི་དེ་ཤེས་རྟོགས་བྱེད་པར། ང་
ཚོས་སྤྱི་དམངས་ཀྱི་འབྲེལ་ལམ་བྱེད་ཐབས་ཀྱི་ཀུན་སྤྱོད་ཙམ་ལས་བརྒལ་བའི་བསམ་གཞིག་གནང་དགོས།
ཀུན་སྤྱོད་ཟེར་བའི་ཐ་སྙད་དེ་ལ་ལྟ་ཚུལ་རྒྱ་ཆེ་བ་གཉིས་ཡོད་པ་ནས་འགོ་བརྩམ་ཆོག་པ་སྟེ། ཚོགས་སྡེ་ཞིག་
བསྐྲུན་པར་བསྲེགས་བཅད་བརྡར་གསུམ་བྱས་པའི་བརྒྱུད་རིམ་དང༌། ཚོགས་སྡེ་དེའི་ནང་ལས་དོན་སྒྲུབ་སྐབས་འཕྲད་
སྲིད་པའི་བཟང་སྤྱོད་ཀྱི་གདམ་ག་གཉིས་རེད། "cthical" “ཨེ་ཐི་ཀེལ” ཀུན་སྤྱོད་ཀྱི་ཐ་སྙད་འདི་གནའ་བོའི་རྒི་རིག་གི་ཐ་
སྙད་ཨེ་ཐོ་སུ་"ethos" ཟེར་བ་ནས་བྱུང་བ་ཡིན་ཞིང༌། དེའི་དོན་ནི་ཚོགས་སྡེ་ཞིག་གི་ཐུན་མོང་དུ་སྤྱོད་པའི་གོམས་གཤིས་
སམ་མི་སྒེར་གྱི་རང་གཤིས་ལེགས་ཉེས་གང་རུང་ལ་གོ་ཆོག །ད་ལྟའི་བར་དུ་ང་ཚོས་ཞིབ་འཇུག་གི་ཚོགས་སྡེ་གོང་
འཕེལ་གཏོང་བའི་བརྒྱུད་རིམ་ཁྲོད། ཀློག་པ་པོ་དང་རྒྱུ་ཆའི་འབྱུང་ཁུངས་དབར་གསར་གཏོད་བྱས་པའི་འབྲེལ་ལམ་་སྐོར་
གཙོར་བཟུང་བྱས་ཡོད། འོན་ཀྱང་སྤྱི་ཚོགས་ཀྱི་བྱེད་སྒོ་གང་རུང་ཞིག་དང་འདྲ་བར་ཞིབ་འཇུག་གིས་ཀྱང་མི་སྒེར་ལ་ཀུན་
སྤྱོད་ཀྱི་རྩ་དོན་ལྟར་ཚད་གཞི་འཇོག་པ་དང༌། ཁྱེད་རང་དེ་དག་ལ་གུས་བརྩི་བྱེད་མཁན་ཞིག་གམ་བརྩི་མེད་གཏོང་མཁན་
སུ་ཡིན་གདམ་ཀ་བྱེད་འཇུག་གི་ཡོད།
ཐོག་མར་ཕྱི་ཚུལ་ནས་བལྟས་ན། ཤེས་ཡོན་རྐྱང་པར་ཞིབ་འཇུག་བྱེད་པའི་མི་སྣ་ཞིག་ཡིན་ཚེ་ལྟོས་ས་ལྟོས་
འཇོག་གིས་ཀུན་སྤྱོད་སྐོར་ལ་ཉེན་ཁ་མེད་པ་ལྟ་བུར་སྣང༌། འོན་ཀྱང་ང་ཚོ་ཁེ་ཕན་ཆེད་དུ་རྩ་དོན་བློས་གཏོང་བའི་སླུ་བྲིད་ཀྱི་
འོག་ལྷུང་སྲིད་པ་སྟེ། དཔེར་ན་(wall Street) མ་རྐང་ཁྲོམ་ར་ཡིས་དབྱེ་ཞིབ་པ་ཞིག་ལ་མ་རྐང་གི་རིན་གོང་གཏན་འབེབས་
བྱེད་བཅུག་ནས་མ་རྩ་འཛུགས་མཁན་ལ་ཚོང་བསྒྱུར་བྱས་པ་དང༌། ཡང་ན་སྨན་རྫས་བཟོ་སྐྲུན་ཁང་ཞིག་ནས་ཚན་རིག་པ་
ཞིག་ལ་དངུལ་སྤྲད་ནས་ཁོ་ཚོའི་ཐོན་རྫས་རྣམས་(དེ་དག་ལ་ཕན་ནུས་ཡོད་མེད་ལ་མ་ལྟོས་པའི་སྒོ་ནས་) བདེ་འཇགས་
ཡིན་པའི “ཁུངས་སྐྱེལ” བྱེད་དུ་འཇུག་པ་ལྟ་བུ་རེད། དགེ་རྒན་སུས་ཀྱང་ཁྱེད་ལ་དངུལ་སྤྲད་དེ་དཔྱད་རྩོམ་བྲིས་ནས་ཁོང་
རྣམས་ཀྱི་དགོངས་ཚུལ་ལ་རྒྱབ་སྐྱོར་བྱེད་དུ་འཇུག་མཁན་མེད། ཨ་མེ་རི་ཀའི་ཞིབ་འཇུག་པ་ཞིག་གིས་རེག་དུག་གི་གཉན་
སྲིན་གསར་རྙེད་བྱུང་བར་བརྟེན་སྐད་གྲགས་ཆེན་པོ་(དང་སྟོབས་འབྱོར་ལྡན་པ་) ཞིག་ཏུ་གྱུར། འོན་ཀྱང་དངོས་ཡོད་
གནས་ཚུལ་ལ་ཁོས་ཧྥ་རན་སིའི་ཚོད་ལྟ་ཁང་ཞིག་ནས་“གཡར་བ” རྐུ་བཤུས་བྱས་པ་ལྟ་བུ་རེད། དཔེ་དེ་བཞིན་གྲུབ་
འབྲས་རྫུན་བཟོ་བྱས་ནས་ཁྱེད་རང་སྐད་གྲགས་ཅན་དུ་འགྱུར་བའི་གོ་སྐབས་ཧ་ལམ་མེད།
དེ་ལྟ་ནའང་རང་ཉིད་ཀྱི་འཆར་གཞི་འགོ་བརྩམ་མ་ཐག་ནས་འདི་ལྟ་བུའི་གདམ་ཀར་འཕྲད་ཀྱི་ཡོད། ཁ་ཤས་ནི་
མངོན་གསལ་དོད་པོ་ཡིན་ལ་བཟང་སྤྱོད་དང་ལྡན་པའི་ཞིབ་འཇུག་པ་ཞིག་གིས་བྱེད་མི་རུང་བ་ཁག་ནི།
རྐུ་བཤུས་དང་གཞན་གྱི་གྲུབ་འབྲས་རང་ཉིད་ཀྱི་ཡིན་ཚུལ་བརྗོད་མི་རུང་།
རྒྱུ་ཆར་ལོག་འགྲེལ་དང་། རྒྱུ་ཆའི་གནས་བསྡུས་གསར་བཟོ། ཡང་ན་གྲུབ་འབྲས་རྫུན་བཟོ་བྱེད་མི་རུང་།
རྒྱུ་ཆར་ནོར་འཁྲུལ་མེད་པའི་རང་བཞིན་ལ་རང་ཉིད་ནས་ཐེ་ཚོམ་བྱེད་པའི་རྒྱུ་ཆའི་གནས་བསྡུས་རིགས་མཁོ་འདོན་བྱེད་མི་རུང་།
སུན་འབྱིན་བྱེད་མི་ཐུབ་པའི་དགག་སྒྲུབ་རྣམས་སྦ་གསང་བྱེད་མི་རུང་།
ཁ་གཏད་དུ་ལངས་པའི་བསམ་ཚུལ་ལ་སྒྲོ་འདོགས་དང་འཁྱོག་བརྗོད་བྱེད་མི་རུང་།
རྒྱུ་ཆའི་གནས་བསྡུས་མེད་པར་བཟོ་བའམ། གཞན་ལུགས་ལ་རྗེས་སུ་འབྲང་མཁན་གྱི་གལ་ཆེའི་གནས་ཚུལ་སྦ་
གསང་བྱེད་མི་རུང་བཅས་སོ༎
རྩ་དོན་དེ་རྣམས་མངོན་གསལ་ཅན་གྱི་གནད་དོན་ཐོག་ནས་གསལ་སྟོན་བྱེད་སླ་བོ་ཡིན་པ་སྟེ། དཔེར་ན།
ཨིན་ཌི་ཡའི་སྣག་ཚ་བེད་སྤྱད་དེ་ཙི་གུའི་ལུས་སྟེང་དུ་“རིགས་རྒྱུན་” གྱི་མཚོན་རྟགས་བརྒྱབ་ནས་རྫུན་བཟོ་བྱས་པ་དང༌།
ཨོ་ཐོར་ཨན་ཌར་སེན་(ཨ་རིའི་རྩིས་ཞིབ་ལས་ཁང་ཆེན་པོ་ཞིག །) ལས་ཁང་ནས་ཨེ་རོལ་རྩིས་པ་དང་རྩིས་ཞིབ་པ་ཚོས་
ཡིག་ཆའི་མ་དཔེ་གཙབ་ཧྲུལ་བཏང་བ། ཡང་ན་སྲིད་གཞུང་གི་ཆབ་སྲིད་ལམ་སྟོན་པ་ཚོས་གཞུང་འབྲེལ་མྱུར་འཕྲིན་
རྣམས་ནག་བསུབ་བཏང་བ། སློབ་མ་རྣམས་ཀྱིས་དྲ་ཐོག་ནས་ཉོས་པའི་དཔྱད་རྩོམ་མཁོ་འདོན་བྱས་པ་ལྟ་བུ་རེད།
སྟབས་བདེའི་བྱ་སྤྱོད་ལས་བརྒལ་ཏེ་དོན་དག་ཅིག་བསྒྲུབ་དགོས་བྱུང་ཚེ་ཀུན་སྤྱོད་ཀྱིས་ང་ཚོར་འགྲན་སློང་གི་
ཡོད། ང་ཚོས་ཀུན་སྤྱོད་ལ་བསམ་བློ་འདི་ལྟར་གཏོང་དུས་རང་ཉིད་ཀྱི་ཁེ་ཕན་དང་དྲང་བདེན་དོན་གཉེར་བྱེད་པའམ། ཡང་
ན་རང་ཉིད་ལ་གང་ཞིག་དགོས་པ་དང་གང་ཞིག་གཞན་ལ་ཕན་ཐོགས་ཡོད་པ། མ་མཐར་ཡང་གཞན་ལ་གནོད་མ་སྐྱེལ་བ
ལྟ་བུའི་སྟབས་བདེའི་རྩོད་རྙོག་ཞིག་ལས་བརྒལ་བ་ཡིན། གལ་སྲིད་ཞིབ་འཇུག་གྲུབ་དོན་སྙན་ཞུ་འབུལ་བ་ནི་བསམ་པ་
རྣམ་དག་དང༌། ཀློག་པ་པོ་དང་རྩོམ་པ་པོ་གཉིས་ཀྱིས་མཉམ་ལས་འབད་བརྩོན་བྱས་པའི་སྒོ་ནས་ཐུན་མོང་གི་གནད་དོན་
ཞིག་སེལ་ཐབས་བྱེད་རྒྱུའི་ཆེད་ཡིན་ན། ང་ཚོའི་ལས་དོན་ཡང་བཟང་སྤྱོད་དང་མཐུན་པའི་མཉམ་ལས་བྱེད་པའི
ལམ་ཐོག་ནས། བཟང་སྤྱོད་ལྡན་པའི་ཚོགས་སྡེ་ཞིག་འཛུགས་པར་ཕན་རླབས་ཆེ་བའི་བཟང་སྤྱོད་ཀྱི་གདམ་ཀ་ཞིག་བྱ་རྒྱུ་དེ་རེད།
འགྲན་རྩོད་འདི་འདྲ་ཞིག་གིས་ང་ཚོས་ལན་རྒྱག་ཐུབ་པ་ལས་ཀྱང་མང་བའི་དྲི་བ་བཏོན་ཡོད། དེ་ལྟ་བུའི་དྲི་བ་ཁ་
ཤས་ཀྱི་ལན་ལ་ང་ཚོས་ཡོངས་ཁྱབ་ངོས་ལེན་བྱེད་པ་དང༌། ཡང་ཁ་ཤས་ནི་རྩོད་རྙོག་གི་རང་བཞིན་དུ་གྱུར་ཡོད། ང་ཚོ་
རྩོམ་སྒྲིག་པ་ལྔ་ཡིས་དྲི་བ་ཁ་ཤས་ལ་ལན་མ་འདྲ་བ་ཕུལ་ཡོད། འོན་ཀྱང་ང་ཚོས་མགྲིན་གཅིག་ཏུ་མོས་མཐུན་བྱེད་པ་ཞིག་
ནི་ཞིབ་འཇུག་པ་ཚང་མར་ཀུན་སྤྱོད་སྲུང་རྒྱུའི་མགྲོན་ཤོག་ཅིག་ཕུལ་ཡོད། ཁོང་ཚོས་རང་འགན་གཙང་མ་སྒྲུབ་པ་ཙམ་གྱི་
ཆེད་དུ་ཁས་ལེན་བྱས་པ་མ་ཡིན་པར། དང་བླངས་སྒོ་ནས་སྒྲུབ་པ་ཡིན་ན་ཞིབ་འཇུག་མི་སྣ་དང་ཀློག་པ་པོ་རྣམས་ལ་ཁེ་
ཕན་ཆེ་ཤོས་ཐོབ་ངེས་ཡིན་པ་སྟེ།
གནས་སྐབས་རིང་ཐུན་མོང་ལ་གོ་རྟོགས་དང་ཁེ་ཕན་ཐོབ་པའི་ཚོགས་སྡེ་ཞིག་བསྐྲུན་པའི་སྐབས་སུ་རང་ཉིད་ཀྱི་རྩོམ་
ཡིག་ལ་སོ་སོ་གཅིག་པོས་བཞག་པའི་ཚད་གཞི་ལས་མཐོ་བའི་གདེང་འཇོག་ཞིག་སྤྲོད་ཐུབ།
རང་ཉིད་ཀྱི་ཞིབ་འཇུག་ལ་གཞན་གྱི་གོ་རྟོགས་དང་ཡིད་ཆེས་ལ་འགྱུར་གཏོང་ཐུབ་པའི་རྒྱ་མཚན་སྐོར་འགྲེལ་བཤད་
རྒྱག་སྐབས། ངེས་པར་དུ་རང་ཉིད་ཀྱི་གོ་རྟོགས་དང་ཁེ་ཕན་ལ་བརྟག་དཔྱད་གནང་དགོས་པར་མ་ཟད། ཁོ་ཚོའི་བསམ་
ཚུལ་ལ་འགྱུར་བ་གཏོང་བར་འགན་ལེན་དགོས།
ཀློག་པ་པོ་གདམ་ང་ཅན་གྱི་ལྟ་ཚུལ་སྟེ་ཁོང་ཚོའི་དགག་པ་དྲག་པོ་དང་བློ་དོགས་རྣམས་ལ་ངོས་ལེན་བྱེད་བཞིན། ཁོང་
ཚོའི་ལྟ་ཚུལ་གྱི་ཐག་ཉེ་སར་བཅར་ནས་ཡིད་རྟོན་ཅན་གྱི་ཤེས་བྱ་དང་། གོ་རྟོགས་ལེགས་པོ། ཡིད་ཆེས་ལྟར་སྣང་ཙམ་
མ་ཡིན་པར། ཀློག་པ་པོ་རྣམས་ཀྱི་ཆེ་མཐོང་དང་འགྲོ་བ་མིའི་དགོས་མཁོར་གུས་ཞབས་གནང་དགོས།
ཚིག་གཞན་ཞིག་གི་ཐོག་ནས་བརྗོད་ན། ཞིབ་འཇུག་བྱེད་པ་དང་གནས་ཚུལ་མཁོ་འདོན་བྱེད་པའི་སྐབས་སུ་ཕན་
ཚུན་འདྲ་མཉམ་དབར་གླེང་མོལ་བྱས་ནས་ཤེས་ཡོན་སྔར་ལས་རྒྱ་ཆེ་བ་དང༌། གོ་རྟོགས་སྔར་ལས་ལྷག་པ་སྤེལ་བའི་
ཕྱོགས་སུ་བསྐྱོད་རྒྱུ། ཐ་ན་ང་ཚོས་ཐུན་མོང་གི་བཟང་ཕྱོགས་ཡོད་ཚད་ལ་མོས་མཐུན་མི་བྱེད་ན་ཡང་། རང་ཉིད་ཀྱི་ཀུན་
སྤྱོད་ཉམས་ལེན་བྱེད་པ་ནི་ཚང་མར་ཁེ་ཕན་ཡོད་པ་ཞིག་ཡིན། བསམ་ཚུལ་འདི་ངོས་ལེན་མ་བྱས་པ་ཡིན་ན་རང་ཉིད་ཀྱི་
རྩོམ་ཡིག་གིས་སོ་སོ་དང་མི་གཞན་ལ་གནོད་འཚེ་གཏོང་སྲིད། དེ་ནི་ཚོགས་སྡེ་ཞིག་གི་ཐུན་མོང་ལས་དོན་གྱི་འཐུས་ཚང་
རང་བཞིན་ལ་ཐུག་ཡོད་པར་བརྟེན། ཞིབ་འཇུག་མི་སྣས་རྐུ་བཤུས་བྱེད་པའི་བྱ་སྤྱོད་ལ་ཁ་རྡུང་དྲག་པོ་གཏོང་བའི་རྒྱུ་
མཚན་ཡང་དེ་ཡིན། རྐུ་བཤུས་བྱེད་པ་ནི་རྐུན་ལས་རང་རེད། དེ་ནི་ཐ་སྙད་རྐུ་མ་རྒྱག་པ་ཙམ་དང་། (རྒྱུ་ཆ།) གནས་
བསྡུས་ཀྱི་འབྱུང་ཁུངས་ངོས་འཛིན་མ་བྱས་པ་ཙམ་དུ་མ་ཟད། ཁོ་ཚོས་ཞིབ་འཇུག་མི་སྣར་ཐོབ་འོས་པའི་གཟེངས་བསྟོད་
དང་ཞིབ་འཇུག་པ་ཚོས་མི་ཚེ་གང་བོར་འབད་བརྩོན་བྱས་ནས་ཐོབ་འོས་པའི་བརྩི་བཀུར་རྐུ་མ་བརྒྱབ་པ་རེད། དེ་ལྟར་
བྱས་ན་དེའི་རྗེས་སུ་འབྲང་མཁན་ཚོས་ཞིབ་འཇུག་གི་རིན་ཐང་དམའ་རུ་བཏང་ནས་ཚོགས་སྡེའི་ནུས་པ་ཉམས་ཞན་ལ་གཏོང་བ་ཡིན།
འདི་ནི་གཙུག་ལག་སློབ་ཆེན་ནང་སློབ་གཉེར་བྱེད་བཞིན་པའི་སློབ་མ་རྣམས་ཚུད་པའི་ཞིབ་འཇུག་པའི་ཚོགས་སྡེ་
ཚང་མའི་ནང་དོན་དངོས་སུ་གྱུར་ཡོད། རྐུ་བཤུས་བྱེད་མཁན་གྱི་སློབ་མ་ཚོས་དཔྱད་གཞིའི་རྒྱུ་ཆ་ནས་རྐུ་མ་བརྒྱབ་པ་
ཙམ་དུ་མ་ཟད། སློབ་གྲོགས་རྣམས་ཀྱི་ས་ནས་ཡང་རྐུ་འཁྱེར་བྱས་པ་སྟེ། སློབ་གྲོགས་གཞན་གྱི་རྩོམ་ཡིག་ནི་(ཁྱེད་ཀྱིས)
ཉོས་པའམ་བརྐུས་ནས་ཡོང་བའི་བརྩམས་ཆོས་དང་བསྡུར་ན་ཅུང་ཞན་པ་ལྟར་སྣང་བས་སོ། །རིག་དངོས་ཀྱི་བདག་དབང་
རྐུ་འཕྲོག་བྱེད་པ་རྒྱུན་ལྡན་ཅན་དུ་གྱུར་ན་ཚོགས་སྡེ་ཡོངས་རྫོགས་ཐེ་ཚོམ་ཅན་དང་ཡིད་ཆེས་མེད་པ་ཅན་དུ་འགྱུར་རྒྱུར་
མ་ཟད། དེ་བཞིན་གོམས་སྲོལ་ངན་པ་རྒྱུན་འབྱམས་སུ་སོང་ནས། མི་ཚང་མས་དེ་ལྟར་བྱེད་ཀྱི་འདུག་པས། ངས་ཀྱང་དེ་
ལྟར་མ་བྱས་ན་རྗེས་ལུས་ཐེབས་ཀྱི་རེད་ཟེར་བ་ལྟར་འབྱུང་ངེས། དེར་བརྟེན་དགེ་རྒན་རྣམ་པས་ཀྱང་སློབ་ཁྲིད་གནང་བ་
དང་སློབ་མར་རྒྱུས་ལོན་གནང་སྐབས་མགོ་སྐོར་བསླུ་བྲིད་འོག་མ་ལྷུང་བའི་དོན་དུ་སེམས་ཁྲལ་བྱེད་དགོས་པར་གྱུར་ཡོད།
དེ་ལས་ཀྱང་སྡུག་པ་ཞིག་ནི། རྐུ་བཤུས་བྱེད་མཁན་ཚོས་རང་ཉིད་ཀྱི་སློབ་གསོ་བློས་བཏང་ནས་སྤྱི་ཚོགས་ཡོངས་ཀྱི་ཐོན་
ཁུངས་གཡོ་ལེན་བྱས་པར་བརྟེན། ཁོང་ཚོ་དང་མི་རབས་རྗེས་མ་རྣམས་ཀྱི་ཆེད་དུ་རིན་ཐང་ཆེ་བའི་འགྲོ་སོང་བཏང་ནས་
ཡིད་རྟོན་རུང་བ་དང༌། ཚོགས་སྡེ་རྣམས་ཀྱི་རྟེན་གཞི་བྱེད་སའི་བརྩམས་ཆོས་རྐུ་མ་རྒྱབ་པ་རེད།
མདོར་བསྡུས་ནས་བརྗོད་ན་རང་ཉིད་ཀྱི་ཞིབ་འཇུག་གི་གྲུབ་དོན་རྣམས་བཟང་སྤྱོད་ལྡན་པའི་སྒོ་ནས་སྙན་ཞུ་
འབུལ་སྐབས་ཐུན་མོང་གི་ཁེ་ཕན་ཞིག་འཚོལ་ཞིབ་བྱེད་པའི་ཚོགས་སྡེ་ཞིག་ལ་རང་ཉིད་མཉམ་ཞུགས་བྱས་པ་ཡིན། རྒྱུ་ཆ་
ལ་བརྩི་བཀུར་དང༌། གྲུབ་དོན་གྱི་འགྲན་ཟླར་ལངས་པའི་རྒྱུ་ཆའི་གནས་བསྡུས་ལ་སྲུང་སྐྱོབ་དང་ངོས་ལེན་བྱེད་པ། ཁྱབ་
པ་ཡོད་པར་སྒྲུབ་པ་ཤུགས་ཆེན་པོ་ཡོད་པའི་སྐབས་ཁོ་ནར་ཁས་ལེན་འཇོག་པ། བདེན་དོན་ལ་ཚད་མཚམས་ཡོད་པའི་
ངོས་ལེན་བྱེད་པ། ཁྱེད་རང་རྩོམ་པ་པོ་དང་ཞིབ་འཇུག་པ་ཞིག་ཡིན་པའི་ཆ་ནས་ཀུན་སྤྱོད་ཀྱི་འོས་འགན་གཞན་གང་ཡོད་
ལག་བསྟར་བྱེད་སྐབས། ཁྱེད་རང་ལ་གནས་རིམ་ཞིག་གམ་ཡང་ན་དངོས་རྫས་ཤིག་ཐོབ་པ་ལས་ཡོངས་སུ་བརྒལ་ཏེ།
ཀློག་པ་པོ་དང་མཉམ་དུ་འབྲེལ་ལམ་བཙུགས་པའི་སྒོ་ནས་ཁེ་ཕན་ཆེན་པོ་ཞིག་ཐོབ་ངེས་ཡིན་ལ། གཞན་གྱི་ཁེ་ཕན་གཙོར་
བཟུང་གིས་སྒྲུབ་པའི་ཞིབ་འཇུག་ནི་རང་ཉིད་ཀྱི་ཁེ་ཕན་ཡང་ཡིན།
དགེ་རྒན་རྣམ་པར་བསྐྱར་དུ་ཞུ་དགོས་པ་ཞིག །
བསྐྱར་ཞུ་འདིའི་ནང་སྔར་འགྲེལ་བརྗོད་ཞིབ་ཕྲ་བྱས་ཟིན་པའི་གོམས་འདྲིས་ཀྱི་ཡིད་ཆེས་སྐོར་ཁ་གསལ་བོར་བརྗོད་འདོད་
ཡོད། ང་ཚོའི་རེ་བ་ནི་ཁྱེད་རང་རྒྱལ་ཁབ་རིམ་པའི་ཚད་གཞིར་སླེབས་པའི་ཞིབ་འཇུག་གི་ལྡིངས་ཆ་ཞིག་ཡར་རྒྱས་སུ་
གཏོང་བའི་འབད་བརྩོན་ནང་མཉམ་ཞུགས་བྱེད་རྒྱུ་དེ་ཡིན། གཙུག་ལག་སློབ་ཆེན་ནང་གི་མཐོ་རིམ་སློབ་མ་རྣམས་ལ་དཔེ་
ཁྲིད་གནང་བཞིན་པའི་དགེ་རྒན་མང་པོ་ཞིག་གིས་“ཁོང་ཚོས་ཞིབ་འཇུག་དཔྱད་རྩོམ་གྱི་སློབ་ཁྲིད་བྱེད་མཚམས་བཞག་
པ་ཡིན་”ཞེས་གསུང་གིན་འདུག །ལས་གྲོགས་ཁོང་རྣམ་པས་གསུངས་དོན། ཁོང་ཚོའི་ཕྱག་ཏུ་འབྱོར་བའི་དཔྱད་རྩོམ་
རྣམས་ནི་ལྷན་པ་བརྒྱབ་པ་ལྟ་བུའི་ཉོབ་སྣང་ཅན་ཡིན་པ་དང་། སློབ་མ་རྣམས་ཀྱིས་ལས་དོན་ལེགས་པོ་སྒྲུབ་མི་ཐུབ་པར་
མ་ཟད། ཤིང་སྡོང་རུལ་བ་ལྟ་བུའི་དཔྱད་རྩོམ་ནི་བརྡ་འཕྲིན་དུས་རབས་ལ་མཚོན་ན། རྟེན་རྫས་རྙིང་པ་ལྟ་བུར་གྱུར་ཡོད་
པས་ཁྱེད་རང་གླང་རུས་ཀྱི་མཁར་ནང་དུ་སྡོད་མཁན་ཡིན་ན་མ་གཏོགས་སུས་ཀྱང་ཞིབ་འཇུག་བྱེད་ཀྱི་མ་རེད་ཟེར།
འདོད་ཚུལ་དེ་ལ་ང་ཚོས་མོས་མཐུན་མེད་པ་སྨོས་ཅི་དགོས། ཞིབ་འཇུག་བྱེད་པ་ནི་དཔེ་ཀློག་སྦྱངས་པའི་ཐབས་
ལམ་ལེགས་ཤོས་དང་བསམ་གཞིགས་ཞིབ་ཚགས་པོ་གཏོང་བ་ཞིག་ཏུ་འདོད། དོན་དངོས་ཐོག་ནས་ཤེས་རྟོགས་ཡོད་པ་
ཞིག་ལ་སློབ་མ་མང་ཆེ་བ་ལས་ཀར་དངོས་སུ་ཞུགས་པའི་སྐབས། གལ་སྲིད་རང་ཉིད་ཀྱིས་དངོས་སུ་ཞིབ་འཇུག་མ་བྱས་
པ་ཡིན་ན་མི་གཞན་གྱི་ཞིབ་འཇུག་ལ་རིན་ཐང་སྤྲོད་པའམ་དེ་ལ་བརྟེན་དགོས་ཀྱི་ཡོད། ད་དུང་ཤེས་རྟོགས་ཡོད་པ་ཞིག་ལ་
ཞིབ་འཇུག་གི་གྲུབ་དོན་དྲ་རྒྱའི་བརྒྱུད་ལམ་ནས་བརྒྱུད་སྤེལ་བྱེད་མིན་ལ་མ་བལྟོས་པར་དེ་དག་ཡིག་ཐོག་ཏུ་འགོད་དགོས་
ཀྱི་ཡོད། ལས་བགོས་འདིར་གྲ་སྒྲིག་ཡག་པོ་ཞིག་བྱེད་པའི་ཐབས་ལམ་ཡག་ཤོས་ནི། རང་ཉིད་ཀྱིས་དངོས་སུ་ཞིབ་འཇུག་
བྱེད་པ་ལས་ལྷག་པ་ཞིག་མི་འདུག་འདོད་ཀྱི་ཡོད།
ང་ཚོས་དཔེ་དེབ་འདི་འབྲི་དོན་ནི་ལྟ་ཚུལ་དེ་དག་ལ་མོས་མཐུན་དང་ཡིད་ཆེས། ཡང་ན་མ་མཐར་ཡང་གཤམ་གྱི་གྲོས་
གཞི་གཉིས་ལ་བསམ་བློ་གཏོང་མཁན་ཚོའི་ཆེད་དུ་ཡིན།
སློབ་མ་རྣམས་ཀྱིས་ཞིབ་འཇུག་བྱེད་སྟངས་ལེགས་པོ་སྦྱངས་པ་དང༌། ཀློག་པ་པོའི་ལྟ་ཚུལ་ལ་བསམ་ཤེས་ཡོད་
པའི་སྒོ་ནས་གྲུབ་དོན་སྙན་སེང་འབུལ་ཐུབ་པ། ཚོགས་སྡེ་ཁག་གི་རིན་ཐང་དང་ལག་ལེན་ལ་འགན་ཁུར་བ་ནི་
ཞིབ་འཇུག་ཚད་ལྡན་ཡིན་པ་དང་དེ་ལྟར་དཔྱད་རྩོམ་སྤེལ་ཐུབ།
ཁོ་ཚོས་དཔྱད་རྩོམ་གྱི་ཁྱད་ཆོས་གཙོ་བོ་ཡིས་ཀློག་པ་པོས་ཇི་ལྟར་ཀློག་པ་དང་ཇི་ལྟར་ཐག་གཅོད་བྱེད་སྟངས་ལ་
ཤུགས་རྐྱེན་སྤྲོད་པའི་གནས་སྐབས་ཤེས་དུས། ཁོ་ཚོས་ཤིན་ཏུ་གལ་འགངས་ཆེ་བའི་སེམས་ཁམས་ཤིག་དང་
སྤྱི་ཚོགས་ཀྱི་བརྒྱུད་རིམ་ལ་འཛིན་སྐྱོང་བྱེད་སྟངས་ཤེས་ཐུབ།
ང་ཚོས་གྲོས་གཞི་དེ་གཉིས་ལ་འབྲེལ་བ་དམ་ཟབ་ཡོད་པར་འདོད་ཀྱི་ཡོད། དཔེ་ཀློག་དང་རྩོམ་འབྲི་ཁ་སྐོང་གི་བརྒྱུད་རིམ་
ལ་རྒྱུས་ལོན་བྱུང་བ་ཡིན་ན་སློབ་མ་རྣམས་ཀྱིས་སྔར་ལས་ལྷག་པའི་སྒོ་ནས་ཁོ་ཚོའི་ཞིབ་འཇུག་གི་ལས་འཆར་བཟོ་བ་
དང༌། བྱེད་སྒོ་སྒྲུབ་པ། སྙན་སེང་འབུལ་ཐུབ་པ་ཡིན། ཁོ་ཚོས་ཁྱད་ཆོས་དེ་བེད་སྤྱད་ནས་ཀློག་པ་པོ་རྣམས་ལ་ཟིན་བྲིས་ཀྱི་
བརྒྱུད་རིམ་ནང་རྒྱུས་སྟོན་བྱས་ཆོག་པ་ཙམ་དུ་མ་ཟད། ཁོ་ཚོའི་ལས་འཆར་གྱི་གོ་རིམ་ཚང་མའི་ནང་ཁྲིད་ཆོག །ཀློག་པོ་
རྣམས་ཀྱིས་རྩོམ་ཡིག་ནང་ཅི་ཞིག་འཚོལ་གྱི་ཡོད་པ་ཤེས་རྟོགས་བྱས་པ་བརྒྱུད། ཁོ་ཚོས་གཞན་གྱི་སྙན་ཞུ་ལ་བརྟག་
དཔྱད་ཡོད་པའི་སྒོ་ནས་ཀློག་ཤེས། དཔེ་ཀློག་དང་རྩོམ་འབྲིའི་བརྒྱུད་རིམ་གཉིས་ཀྱིས་ཕན་ཚུན་ལ་རྒྱབ་སྐྱོར་བྱེད།
སྒྲིག་སྲོལ་བཙན་འགེལ་བྱས་པའི་ཉེན་ཁ།
སྒྲིག་སྲོལ་གྱི་རྣམ་པའི་ཐོག་ཤུགས་རྒྱབ་པ་ཡིན་ན་དེ་ལ་ཉེན་ཁ་ཡོད། ལྷག་པར་དུ་གསར་ཞུགས་ཞིབ་འཇུག་པར་ཉེན་ཁ་
ཡོད། སྦྱོང་བརྡར་སྟོང་པ་ཞིག་གི་སྒྲིག་སྲོལ་ཉུང་དུ་གཏོང་རྒྱུ་ལས་སླ་བོ་ཞིག་ཡིན། ཞབས་བྲོ་ཁྲིད་མཁན་ཚོས་རྟགས་རྒྱབ་
ཡོད་པ་དེའི་ནང་ཁོ་ནར་འཁྲབ་འཇུག་པ་དང༌། པི་ཡོ་ན་ཁྲིད་མཁན་ཚོས་སློབ་མ་རྣམས་ལ་ཞབས་བྲོ་དང་གླུ་དབྱངས་ཀྱི་
གདངས་ལས་ཐོབ་པའི་སྤྲོ་སྣང་མེད་པའི་མཛུབ་སྣོན་ཁོ་ན་སྦྱང་དུ་འཇུག་པ། ཞིབ་འཇུག་བྱེད་སྟངས་ཁྲིད་མཁན་ཚོས་
གྲངས་ཀ་རྒྱག་སྟངས་ཙམ་སྟེ། དཔེར་ན་གཤམ་མཆན་དང་དཔེ་ཆའི་ཐོ་གཞུང་གི་འགྲོ་ལུགས་ཚུལ་ལྡན་ཁོ་ན་ཁྲིད་པ་དང༌།
ཞིབ་འཇུག་གིས་འཇིག་རྟེན་ལ་བདེ་སྐྱིད་བསྐྲུན་སྲིད་པའི་སློབ་མ་རྣམས་ཀྱི་འཚོལ་སྙེག་གི་སྤྲོ་སྣང་འཕྲོག་པ་ལྟ་བུ་རེད།
གལ་སྲིད་སློབ་མ་རྣམས་ལ་ཡང་དག་པའི་སྒོ་ནས་ཞིབ་འཇུག་བྱེད་ཚུལ་བསྟན་པ་ཡིན་ན་སྒྲུབ་བྱེད་ཀྱི་རྣམ་པ་ནི་
འགྲོ་ལུགས་སྟོང་པ་ཙམ་མ་ཡིན་པར། དྲི་བ་རྣམས་ཀྱི་ལན་ལ་བསམ་གཞིག་ནན་པོ་གཏོང་བར་སྐུལ་སློང་དང་ལེགས་
སྐྱེས་འབུལ་བ་ཡིན། དེ་དག་གིས་སློབ་མ་རྣམས་ལ་ཞིབ་འཇུག་མི་སྣ་དང༌། རྒྱུ་ཆའི་འབྱུང་ཁུངས། སྒྲིག་ཁུངས་ན་ཡོད་
པའི་ལས་རོགས། ཀློག་པ་པོ་བཅས་ཀྱི་འབྲེལ་བའི་ཁྲོད་གང་ཞིག་གལ་ཆེན་པོ་ཡིན་པ་ཤེས་རྟོགས་ཡོང་བར་རོགས་ཕན་
སྒྲུབ་པ་ཡིན། ངོས་འཛིན་འདི་ནི་གསར་གཏོད་ཞིབ་འཇུག་པ་དང༌། གསར་ཞུགས་ཞིབ་འཇུག་པ་རྣམས་ལ་ཤིན་ཏུ་གལ་
འགངས་ཆེ་བའི་སྔོན་འགྲོའི་དགོས་མཁོ་ཞིག་ཡིན།
དོན་སྙིང་མེད་པའི་འགྲོ་ལུགས་ཀྱིས་དོན་སྙིང་མེད་པའི་ལད་ཟློས་བྱེད་པར་སྐུལ་མ་གཏོང་སྲིད། ལྷག་པར་དུ་དགེ་
རྒན་རྣམས་ཀྱིས་འཛིན་གྲྭའི་ནང་སློབ་མ་རྣམས་ལ་ཐོག་མའི་ལད་ཟློས་སམ་འཁྲབ་སྟོན་ཙམ་བྱེད་འཇུག་པར་ཡང་ཁོ་ཚོའི་
སྤྱི་ཚོགས་ཀྱི་བྱེད་སྒོ་སྟེ། ཞིབ་འཇུག་མི་སྣ་ཞིག་ཡིན་པའི་ཁོར་ཡུག་བསྐྲུན་མ་ཐུབ་པ་ཡིན་ན་(དོན་སྙིང་མེད།)དེ་ལྟར་ཡིན།
སློབ་དེབ་ཅིག་གིས་དེ་ལྟ་བུའི་ཁོར་ཡུག་བསྐྲུན་མི་ཐུབ། རྒྱུ་མཚན་ནི་དེ་ལྟ་བུ་ཞིག་ཡོང་བར་དྲན་རྒྱུ་རྒོད་པོའི་དགེ་རྒན་
ཞིག་གིས་གོ་སྒྲིག་ཁོ་ནའི་འོག་འཛིན་གྲྭའི་ནང་གི་ཉམས་མྱོང་དགོས།
དགེ་རྒན་ཁོ་ནར་རང་ཉིད་ཀྱིས་ཐུན་མོང་མ་ཡིན་པའི་སློབ་མར་རྒྱུས་ལོན་ཡོད་པར་མ་ཟད། ལས་བགོས་འཆར་
འགོད་བྱེད་པ་དང་གནས་སྟངས་ཤིག་བསྐྲུན་ནས་སྤྱི་ཚོགས་ཀྱི་སྒུལ་ཤུགས་ལ་དོན་སྙིང་དང་ཞིབ་འཇུག་ལ་དམིགས་ཡུལ་
ཡོད་པ་བྱས་ཏེ། སློབ་མ་ཚོས་ཁོང་རྣམ་པའི་རེ་འདོད་ངོས་འཛིན་དང་ཤེས་རྟོགས་བྱེད་ཐུབ། སློབ་མ་ཚོར་ཉམས་མྱོང་ཇི་
ཙམ་མི་ལྡན་ན་དགེ་རྒན་གྱིས་ངེས་པར་དུ་སྤྱི་ཚོགས་རང་བཞིན་གྱི་རྒྱབ་སྐྱོར་དེ་ཙམ་མང་བ་སྤྲོད་དགོས། དེ་ལྟར་གནང་ན་
ད་གཟོད་ཁོ་ཚོའི་སློབ་མ་རྣམས་ཀྱིས་འགྲོ་ལུགས་ཀྱི་རིམ་པ་རྣམས་འཕེལ་རྒྱས་ཆེ་པའི་སྒོ་ནས་བཀོལ་སྤྱོད་བྱེད་ཐུབ།
ལས་བགོས་སམ་སྦྱོང་ཚན་ཞིག་སྤྲད་པའི་རྣམ་པ། ཤེས་འདོད་ཀྱི་ཁོར་ཡུག་ཅིག་བསྐྲུན་པ།
(Assignmentལས་དོན་གང་ཞིག་གམ། ཡང་ན་སློབ་ཚན་ཞིག་གི་ཆ་ཤས་ཀྱི་ལམ་ནས་གང་ཟག་ལ་ཅིག་ལ་བསྐུལ་བའི་ལས་འགན།
དགེ་རྒན་རྣམས་ཀྱིས་ཐབས་ཤེས་མང་པོ་བཙལ་ཏེ་ཞིབ་འཇུག་གི་ལས་བགོས་བཟོས་ནས་སློབ་མ་རྣམས་ལ་དགོས་ངེས་
ཀྱི་རྒྱབ་སྐྱོར་བྱེད་དགོས་པ་ཡིན། གྲུབ་འབྲས་ཆེ་ཤོས་ཀྱི་བྱུང་བ་རྣམས་ལ་གཤམ་གྱི་ཁྱད་ཆོས་ཁག་ཡོད།
༡། ལས་བགོས་ལེགས་པོ་ཞིག་གིས་རིན་ཐང་གཏན་འབེབ་བྱས་པ་ལས་བརྒལ་པའི་མཇུག་འབྲས་བསྐྲུན་སྲིད།
དགེ་རྒན་བཟང་པོ་ཞིག་ཡིན་ན་མ་མཐར་ཡང་སློབ་མ་རྣམས་ཀྱིས་ཐག་གཅོད་བྱེད་འདོད་པའི་དྲི་བའམ་གནད་དོན་སྐོར་ལ་
ལན་འདེབས་འཇུག་པ་དང༌། ཐག་གཅོད་དེ་ལ་རྒྱབ་སྐྱོར་བྱེད་ཆེད་ཡིད་རྟོན་རུང་བ་དང༌། སྐབས་དོན་ལ་འབྲེལ་བ་ཡོད་
པའི་བདེན་དཔང་གིས་རྒྱབ་སྐྱོར་བྱེད་དུ་འཇུག་པ་ཡིན། ཞིབ་འཇུག་གི་ལས་བགོས་བཟང་པོ་ཞིག་གིས་སློབ་མ་རྣམས་ལ་
མི་སྒེར་གྱི་དགའ་མོས་བྱེད་སའི་གནད་དོན་ཞིག་མི་མང་གི་དགའ་མོས་བྱེད་པ་ཞིག་ལ་བསྒྱུར་དགོས་པའི་སྐུལ་སློང་བྱེད་པ་
དང༌། དེ་ལྟར་བྱས་ན་ཁོ་ཚོས་དངོས་སུ་ཉམས་མྱོང་གསོག་པ་དང་། མ་མཐར་ཡང་སེམས་ནང་འཆར་རྒྱུ་ཞིག་ཡོང་གི་ཡོད་
པར་བརྟེན་ཁོ་ཚོས་ཀློག་པ་པོ་རྣམས་ལ་དགོས་ངེས་ཀྱི་གོ་རྟོགས་སྤྲོད་ཐུབ།
ལས་བགོས་ལེགས་པོ་ཤིག་གིས་སློབ་མ་རྣམས་ལ་དངོས་ཡོད་ཀྱི་གནས་ཚུལ་ཞིག་ལ་རྒྱུས་ལོན་དང་། སྔར་ལས་ལྷག་
པའི་རྒྱུས་ལོན་བྱེད་འདོད་པ་ཚོའི་(ཀློག་པ་པོ།) ཆེད་དུ་རྩོམ་ཡིག་འབྲིར་འཇུག་པ་ཡིན། ཀློག་པ་པོ་དེ་དག་ནི་གནད་དོན་
བཟོ་བའི་གནས་སྐབས་ཀྱི་ཞིབ་འཇུག་པའི་ཚོགས་སྡེ་ཞིག་སྟེ། སློབ་མ་རྣམས་ཀྱིས་འཛིན་གྲྭའི་ཕྱི་རོལ་ནས་རང་ཉིད་ཀྱི་
ཞིབ་འཇུག་བྱེད་དགོས་པ་དེ་འདྲ་ཡིན་སྲིད། བཟོ་རིགས་ཇུས་འགོད་ཀྱི་འཛིན་རིམ་མཐོ་བའི་སློབ་མ་ཞིག་ལ་ཆ་བཞག་ན་
ཁོ་ཚོས་ས་གནས་ཀྱི་བཟོ་ཚོང་ལས་ཁང་དང་གྲོང་སྡེའི་ཚོགས་པ་ཞིག་གི་གནད་དོན་སེལ་ཐབས་བྱེད་སྲིད་པ་དང་། རོལ་
མོའི་འཛིན་གྲྭ་ཞིག་ལ་མཚོན་ན་རོལ་མོའི་དབྱངས་ཡིག་གི་རེའུ་མིག་སྐོར་འབྲི་སྲིད་པ། ལོ་རྒྱུས་ཀྱི་འཛིན་གྲྭ་ཞིག་ཡིན་ན་
ཁོ་ཚོའི་གཙུག་ལག་སློབ་གླིང་གི་ཆ་ཤས་གང་རུང་དང་ཡང་ན་ས་གནས་ཚོགས་སྡེའི་ལས་ཁུངས་གང་རུང་ཞིག་གི་ཆགས་
རབས་ལ་བརྟག་དཔྱད་བྱེད་སྲིད་པ་ལྟ་བུ་རེད།
ཉམས་མྱོང་དེ་ཙམ་མི་ལྡན་པའི་སློབ་མ་རྣམས་ཀྱིས་རང་ཉིད་ཀྱི་འཛིན་གྲྭའི་ཆེད་རྩོམ་འབྲི་བྱེད་སྲིད་པ་དང༌། ཡང་ན་ལས་
དང་པོ་བས་མཁོ་སྤྲོད་བྱས་པའི་གནས་ཚུལ་བེད་སྤྱོད་གཏོང་བའི་སློབ་མ་གཞན་གྱི་ཆེད་དུ་རྩོམ་འབྲི་བྱེད་སྲིད། ཁོ་ཚོས་
ཐོག་མའི་ཞིབ་འཇུག་ལ་གྲ་སྒྲིག་བྱེད་བཞིན་པའི་བཟོ་བཀོད་ཇུས་འགོད་ཀྱི་སློབ་མ་རྒན་པ་དང༌། ཡང་ན་ཁོ་ཚོས་གཙུག་
ལག་སློབ་ཐོན་པའི་བགྲོ་གླེང་ཚོགས་འདུ་དང་། ཐ་ན་མཐོ་རིམ་སློབ་འབྲིང་འགྲིམ་བཞིན་པའི་སློབ་མའི་སྙན་ཞུ་ཆེད་རྩོམ་འབྲི་བྱེད་སྲིད།
ལས་བགོས་ལེགས་ཤོས་གཞན་ཞིག་ནི། ལད་ཟློས་བྱས་པའི་གནས་སྟངས་ཁྲོད་སློབ་མ་རྣམས་ཀྱིས་སློབ་མ་གཞན་དང༌།
ལམ་སྟོན་ཞུ་མཁན། ལེགས་ཤོས་བྱུང་ན་ཞིབ་འཇུག་པ་གཞན་ལ་ཡོད་པའི་གནད་དོན་ཞིག་སློབ་མའི་ཞིབ་འཇུག་པ་ཚོས་
སེལ་ཐབས་བྱེད་ཐུབ་པའི་རྣམ་པའམ་ཁོར་ཡུག་ཅིག་བསྐྲུན་རྒྱུ་དེ་རེད། འཛིན་གྲྭ་ཆེན་པོ་ཞིག་ཡིན་ན་སློབ་མ་རྣམས་
ཚོགས་ཆུང་ལ་བགོས་ཏེ། ཁོ་ཚོ་ནི་ལས་དང་པོ་པ་རྣམས་ཀྱིས་ལུགས་མཐུན་ཐོག་སེལ་ཐབས་བྱེད་ཐུབ་པར་དོ་སྣང་ཡོད་
མཁན་གྱི་ཀློག་པ་པོར་རྫུས་ཆོག །
༢། ལས་བགོས་ལེགས་པོ་ཞིག་གིས་སློབ་མ་ཚོར་རང་ཉིད་ཀྱི་ཀློག་པ་པོར་རྒྱུས་ལོན་བྱེད་པར་ཕན་ཐོགས་སྒྲུབ།
སློབ་མབ་མ་མང་པོ་ཞིག་གིས་རང་ཉིད་དངོས་སུ་ཐུག་འཕྲད་བྱས་མ་མྱོང་བ་དང༌། ཁོ་ཚོའི་གནས་སྟངས་ལ་ཆ་རྒྱུས་མེད་པའི་
ཀློག་པ་པོ་ཞིག་ཡིད་ལ་འཆར་རྒྱུར་དཀའ་ངལ་འཕྲད་ཀྱི་ཡོད། གཞུང་གི་ལྷན་ཁང་ཞིག་ཏུ་ལས་ཀ་བྱས་པའི་ཉམས་མྱོང་
མེད་པ་དང༌། གོ་རྟོགས་མེད་པའི་སྐྱེ་གནས་ཚན་རིག་པའི་སློབ་མ་ཞིག་གིས་ཁོར་ཡུག་སྲུང་སྐྱོབ་ལྷན་ཁང་གི་འཛིན་སྐྱོང་
མཁན་ཚོའི་ཆེད་དུ་ཡིད་རྟོན་རུང་བའི་རྩོམ་ཡིག་ཅིག་འབྲི་མི་ཐུབ། འོན་ཀྱང་དགེ་རྒན་རྣམས་ཀྱིས་སློབ་མ་ཚོར་རང་ཉིད་ལ་
འབྲེལ་བ་མེད་པའི་ཀློག་མཁན་རྣམས་ཡིད་ལ་འཆར་བར་རོགས་པ་བྱེད་ཐུབ། ཡང་ན་འཛིན་གྲྭ་དེ་ཉིད་གསན་མཁན་དུ་
བསྒྱུར་ནས་གནད་དོན་གང་ཞིག་སེལ་དགོས་མིན་དང༌། དྲི་བ་གང་ཞིག་ལ་ལན་འདེབས་དགོས་མིན་སློབ་མ་རྣམས་ལ་
ཐབས་ལམ་འཚོལ་དུ་བཅུག་ཆོག །གལ་སྲིད་སློབ་མ་རྣམས་ཀྱིས་ཁོ་ཚོར་དགའ་མོས་ཡོད་པའི་གནད་དོན་འགྲེལ་བཤད་
རྒྱག་ཐུབ་པ་ཡིན་ན། ང་ཚོ་ནི་ཕན་ཚུན་གྱི་ཞིབ་འཇུག་ལ་ཆེས་ལེགས་པའི་ཀློག་པ་པོ་ཞིག་ཏུ་འགྱུར་ངེས།
༣། ལས་བགོས་བཟང་པོ་ཞིག་གིས་འབྲེལ་ཡོད་གནས་ཚུལ་གྱིས་ཕྱུག་པའི་ཁོར་ཡུག་ཅིག་བསྐྲུན་པ་ཡིན།
སློབ་མ་རྣམས་ཀྱིས་ཀློག་པ་པོ་རྣམས་ལ་ཆ་རྒྱུས་ཡོད་པ་དང༌། འཇུག་བདེ་བའི་གནད་དོན་སེལ་ཐབས་སྐོར་ལ་རྩོམ་ཡིག་
འབྲི་བའི་སྐབས། ལས་བགོས་དེ་ཡིས་ཞིབ་རྒྱས་ལྡན་པའི་ཁོར་ཡུག་ཅིག་བསྐྲུན་པ་ཡིན། དུས་ཚོད་དང་བློ་རིག་གིས་
ལྕོགས་ན་སློབ་མ་རྣམས་ཀྱིས་གནས་སྟངས་ལ་རྟོག་ཞིབ་དང་། འདྲི་རྩད། དབྱེ་ཞིབ་བཅས་བྱས་ཆོག །
འོན་ཀྱང་ལས་འཆར་ཁྲོད་དུ་དངོས་ཡོད་ཀྱི་སྐབས་དོན་ཞིག་རྙེད་མ་རྙེད་པའི་གནས་སྐབས་བྱུང་ཚེ། ལས་བགོས་དེས་
འཆར་སྒོའི་སྐབས་དོན་ཞིག་བཟོ་ཐབས་བྱེད་དགོས། སློབ་མ་ཚང་མར་རང་ཉིད་ཀྱི་དགོས་མཁོ་གང་ཡིན་པ་ཤེས་རྟོགས་
ཐུབ་པ་བྱེད་རྒྱུ་ནི་ཕལ་ཆེར་ཡོང་མི་སྲིད་པ་ལྟ་བུ་ཡིན་པས་ན་དེ་ལ་དབྱེ་ཞིབ་དང་གྲོས་བསྡུར་བྱེད་རྒྱུ་ནི་རྩོམ་འབྲིའི་གོ་
རིམ་གྱི་ཆ་ཤས་ཤིག་ཏུ་བརྩི་རྒྱུ་ནི་ཧ་ཅང་གལ་ཆེ། སློབ་མ་རྣམས་ཀྱིས་སྤྱི་ཚོགས་དང་འབྲེལ་བའི་སྐོར་གྱི་ལས་དོན་སྒྲུབ་
པའི་སྐབས་ཁོ་ནར། ཁོ་ཚོས་དོན་སྙིང་ཡོད་པའི་གདམ་ཀ་དང་དེ་གདམ་གསེས་བྱེད་པར་རྒྱུ་མཚན་ཡང་དག་ཅིག་ཡོད་པ་
ཡིན། གདམ་ཀ་དེ་དག་ཁོ་ནར་ཚིག་རྒྱན་གྱི་དོན་སྙིང་ལྡན་པ་དང་། རྩོམ་པ་པོ་རྣམས་ཀྱིས་ཚིག་རྒྱན་གྱི་དོན་སྙིང་ཡོད་པའི་
གདམ་ཀ་བྱེད་སྐབས་ཁོ་ནར། ཁོ་ཚོས་ད་གཟོད་རྩོམ་འབྲིའི་ལས་དོན་དངོས་ཀྱི་དོན་སྙིང་ནི་ཀློག་པ་པོའི་འཆར་སྣང་ཡིན་
པ་ཤེས་ཀྱི་ཡོད། ཁོ་ཚོའི་ལས་འཆར་ལ་ཚིག་རྒྱན་གྱི་ཁོར་ཡུག་མེད་པ་དང༌། དེ་ནི་འཕྲུལ་ཆས་ཀྱི་དམག་རྩེད་ལྟ་བུ་ཡིན་
པའི་རྒྱུ་མཚན་གྱིས་སློབ་མ་རྣམས་ལ་གདམ་ཀ་མེད་པའི་སྐབས་སུ། ཞིབ་འཇུག་བྱེད་པ་དང་རྩོམ་ཞིག་འབྲི་བ་ནི་ཁྱོད་དང་
ཁོ་ཚོས་ངོས་ནས་བརྗོད་ན་འགྲོ་ཐབས་འདུག་ཐབས་ཙམ་རེད།
ཡང་བསྐྱར་ང་ཚོས་ནན་བཤད་བྱེད་རྒྱུ་ཞིག་ནི་སློབ་མ་རྣམས་དགའ་དགའ་སྤྲོ་སྤྲོའི་ངང་བགྲོ་གླེང་བྱེད་རྒྱུ་ཧ་ཅང་གལ་ཆེན་
པོ་ཡིན། དེ་ཡང་འཛིན་ཁང་ནང་ངམ། འཛིན་གྲྭའི་ནང་སློབ་མ་ཉུང་ཉུང་ལས་མེད་པ་དང་། འཛིན་གྲྭ་ཆེན་པོ་ཡིན་ན་ཚོགས་
ཆུང་དུ་བགོད་པར་བྱེད་དགོས།
༤། ལས་བགོས་བཟང་པོ་ཞིག་གིས་གནས་སྐབས་ཀྱི་ཀློག་པ་པོ་མཁོ་སྤྲོད་བྱེད་པ་ཡིན།
ཆེད་ལས་ཞིབ་འཇུག་མི་སྣ་ཉུང་ཤས་ཤིག་གིས་གཞན་གྱི་སུན་འབྱིན་བྱེད་པར་འབོད་སྐུལ་མ་བྱས་སྔོན་ལ་སྙན་སེང་བསྡུ་
ལེན་བྱེད་པ་ཡིན། དེ་ནི་སློབ་མ་རྣམས་ལ་དགོས་མཁོ་ཧ་ཅང་ཆེ། སློབ་མ་རྣམས་ལ་ཁོ་ཚོའི་སློབ་གྲོགས་དང་།ངོ་ཤེས།
ནང་མི། ཐ་ན་ཁྱེད་རང་(དགེ་རྒན) བཅས་ལ་སུན་འབྱིན་བྱེད་དགོས་པའི་འབོད་སྐུལ་ཞུ་རུ་འཇུག་དགོས། སུན་འབྱིན་གང་
བྱས་པ་རྣམས་ལས་བགོས་དེའི་ནང་ངོས་ལེན་བྱེད་པའི་གོ་སྐབས་བསྐྲུན་དགོས། སློབ་མ་གཞན་གྱིས་འདིའི་ནང་ཆ་ཤས་
ལེགས་པོ་ཞིག་ལེན་ཐུབ་པ་ཡིན། འོན་ཀྱང་ཁོ་ཚོའི་རྩོམ་སྒྲིག་བྱེད་པ་ཙམ་སྟེ། ཚིག་གྲུབ་རྣམས་ཀྱི་གོ་རིམ་སྒྲིག་པ་དང༌།
དག་ཆ་ཙམ་ལ་མགོ་འཁོར་ནས་བསྡད་པ་ཡིན་ན་ལས་འགན་མ་གྲུབ་པ་ཡིན།
སུན་འབྱིན་བྱེད་པའི་སློབ་མ་རྣམས་ཀྱིས་ས་བཅད་བཅུ་གཉིས་དང་བཅུ་བདུན་ནང་གསལ་བའི་གོ་རིམ་ལྟར་བསྒྲུབ་དགོས།
ད་དུང་སུན་འབྱིན་བྱེད་པའི་ཚོགས་ཆུང་བཙུགས་ནས་ཚོགས་ཆུང་རེ་རེ་རྩོམ་ཡིག་ནང་གི་དམིགས་བསལ་ཀྱི་བརྗོད་
གཞིའི་འགན་སྤྲད་ཆོག །གནས་སྐབས་རིང་སུན་འབྱིན་པའི་སློབ་མ་དེ་དག་གིས་ངེས་པར་དུ་འཆར་སྒོའི་ཀློག་པ་པོ་ཡི་ངང་
ཚུལ་འཛིན་དུ་འཇུག་དགོས།
འཆར་གཞི་ངོ་མ་རྣམས་དང་འདྲ་བར། རང་སྦྱོང་ལས་བགོས་ཡག་པོ་ཞིག་གིས་སློབ་མ་རྣམས་དུས་ཚོད་དང་།
གནས་སྐབས་ཀྱི་དུས་བཅད་ཡག་པོ་ཞིག་སྤྲོད་པ་ཡིན།
ཞིབ་འཇུག་ནི་ཟང་ཟིང་གི་ལས་དོན་ཞིག་ཡིན་པས་གཤམ་གྱི་གོ་རིམ་དེའི་ནང་སློབ་ཕྲུག་རྣམས་ཀྱིས་གོམ་པ་སྤོ་བར་དཀའ་
ངལ་ཡོད། (༡) བརྗོད་གཞི་འདེམས་པ། (༢) ཆེད་རྩོམ་དམ་བཅའ་གསལ་བཤད། (༣) འཆར་ཟིན་འགོད་པ། (༤) དཔེ་
ཆའི་ཐོ་གཞུང་བསྡུ་རུབ། (༥) ལྟ་ཀློག་དང་ཟིན་བྲིས་རྒྱག་པ། (༦) ཆེད་རྩོམ་འབྲི་བ། སྒྲོ་བཏགས་ཀྱི་བྲིས་གཟིགས་དེ་ཞིབ་
འཇུག་དངོས་ཀྱི་འགྲོ་སྟངས་ཡིན་མོད། སློབ་མ་རྣམས་ལ་སྒྲོམ་གཞི་ཞིག་དང་དུས་བཅད་རེའུ་མིག་ཅིག་སྤྲད་ནས་ཁོ་ཚོའི་
ཡར་རྒྱས་ཀྱི་འཕེལ་རིམ་ལ་ལྟ་རྟོག་རོགས་རམ་བྱེད་དགོས། ཁོང་ཚོར་བཅོས་མའི་འགོ་འཛུགས་བྱེད་རྒྱུ་དང༌། ཞ་ར་ལམ་
ཕྲན་ནང་འགྲོ་རྒྱུ། བཟོ་བཅོས་དང་བསམ་གཞིག་བྱེད་པའི་དུས་ཚོད་དགོས་ཀྱི་ཡོད། ཁོ་ཚོར་བར་བརྒལ་གྱི་དུས་བཅད་
དང༌། ཁོ་ཚོའི་རྩོམ་ཡིག་གི་འཕེལ་རིམ་ཐུན་མོང་དུ་སྤྱོད་རྒྱུ་དང་སྐྱོན་བརྗོད་དུས་རིམ་དགོས་ཀྱི་ཡོད། དུས་རིམ་དེ་དག་གི་
སྐོར་ལ་དཔེ་དེབ་འདིའི་རིམ་པ་བཞིན་བསྟན་ཡོད།
སློབ་སྦྱོང་བྱེད་སྐབས་ཀྱི་ལྡོག་ཏུ་མེད་པའི་རྙོག་འཛིང་དང་ཟང་ཟིང་ལ་ངོས་འཛིན་དང་བཟོད་སྒོམ་བྱེད་པ།
སློབ་མ་རྣམས་ལ་ད་དུང་མཚམས་རེར་གཟབ་ནན་དང་འ་ཆད་འུ་ཐུག་གི་སྐབས་རོགས་རམ་གཞན་ཡང་དགོས། ལྷག་
པར་དུ་ཁོ་ཚོའི་རེ་ལྟོས་གང་ཡིན་པ་ངོས་འཛིན་དང༌། ཉམས་མྱོང་ལྡན་པའི་ཞིབ་འཇུག་མི་སྣར་ཡང་འབྱུང་སྲིད་པའི་ནོར་
འཁྲུལ་གྱི་རིགས་ལ་བཟོད་སྒོམ་བྱེད་དགོས།
ལས་དང་པོ་བ་རྣམས་ཀྱིས་བྱེད་སྟངས་ཁྱད་མཚར་པོ་ཡོད་ལ། ཁོ་ཚོས་བསམ་འཆར་དང་རྩ་དོན་རྣམས་འགྱུར་བ་མེད་
པའི་ལམ་སྲོལ་ཞིག་ཏུ་བརྩིས་ནས་དེ་རྣམས་ལ་འཕྲུལ་ཆས་ལྟར་འཇུག་པ་ཡིན། ཁོ་ཚོས་བརྗོད་གཞི་གཅིག་ནས་གནད་
དོན་ཞིག་གི་བར་དང༌། དེ་ནས་དཔེ་མཛོད་ཁང་གི་དྲ་ལམ་ཐོ་གཞུང་ནས་དྲ་ལྗོངས་ཁ་ཤས་བརྒྱུད་དེ། མུ་མཐུད་གོམ་
བགྲོད་བྱས་ཏེ་མཇུག་སྡོམ་ནུས་མེད་ཅིག་རྒྱག་པ་ཡིན། དེ་ནི་ཁོང་ཚོར་བསམ་བློ་གཏོང་རྒྱུས་དབེན་པ་དང༌། གསར་
གཏོད་ཀྱི་ནུས་པ་མི་ལྡང་བའི་རྐྱེན་གྱིས་མ་ཡིན་པར། ཁོང་ཚོར་དགོས་ངེས་ཀྱི་ལག་རྩལ་ཞིག་ཐོབ་པར་རང་ཉིད་ཆ་རྒྱུས་
མེད་པའི་འགྲུལ་བཞུད་ཅིག་གི་ནང་ཞུགས་དགོས་པས་རེད། ཁྱད་མཚར་བའི་གནས་སྟངས་དེ་ནི་ལག་ཤེས་གང་རུང་
སྦྱངས་པའི་བརྒྱུད་རིམ་ཁྲོད་གཡོལ་ཐབས་མེད་པ་ཞིག་རེད། དེ་རིམ་བཞིན་མེད་པར་འགྲོ་མོད་ནམ་རྒྱུན་ཁོ་ཚོ་འཛིན་གྲྭ་
གཞན་ལ་སོང་རྗེས་གཞི་ནས་དེ་ལྟར་ཡོང་གི་ཡོད།
ང་ཚོས་འབོད་སྐུལ་ཞུ་རྒྱུ་ཞིག་ལ་ལས་དང་པོ་བའི་འཛིན་གྲྭ་ཡོངས་རྫོགས་ཀྱིས་རྩོམ་ཡིག་འདྲ་མཚུངས་བྲིས་
པར་བློ་འཚབ་མ་སྐྱེས། ང་ཚོས་སློབ་མ་རྣམས་ལ་ངང་རྒྱུད་རིང་པོ་བྱེད་སྟངས་ཤེས་དགོས། སློབ་མ་རྣམས་མ་འོངས་པར་
ཡིད་ཚིམ་པའི་ཚོར་བ་དང་། གསར་གཏོད་བྱེད་པའི་གནས་སྐབས་ལ་སླེབས་རྒྱུ་ཡིན་པ་དང༌། སྐབས་དེར་ང་ཚོ་དགེ་རྒན་
རྣམས་དངོས་སུ་སློབ་མ་ཚོའི་ལྷན་དུ་མེད་པ་ཡང་ཤེས་པའི་སྒོ་ནས་བཟོད་སྒོམ་ཆེན་པོས་ངང་སྒུག་བྱེད་དགོས།
སློབ་མ་རྣམས་ཀྱིས་གནད་དོན་ཞིག་སེལ་ཐབས་བྱེད་མི་ཐུབ་ན་ཡང་། ང་ཚོས་ངེས་པར་དུ་ཁོ་ཚོར་ཡིད་ཆེས་
འཕེར་བ་ཞིག་བཟོ་དགོས། ཁོ་ཚོར་ཐབས་ལམ་ཞིག་གི་ཐོག་ནས་གནད་དོན་དེ་གསར་པ་ཞིག་ཡིན་པའི་གོ་བརྡ་སྤྲོད་ཐུབ་
པ་དང་། མ་མཐའ་ཡང་གནད་དོན་དེ་ཐག་གཅོད་ཀྱི་ཐབས་ལམ་ཞིག་དགོས་པའི་རྒྱུ་མཚན་ཤོད་ཐུབ་པ་ཡིན་ན་ཁོ་ཚོར་
ལམ་ལྷོང་ལྡན་པ་ཞིག་ཏུ་འགྱུར་ངེས། གནད་དོན་ཞིག་སེལ་ཐབས་བྱེད་དགོས་པའི་ཁུངས་སྐྱེལ་བྱེད་པར། དེ་ཐག་གཅོད་
པ་ལས་ཀྱང་ཞིབ་འཇུག་མང་ཙམ་དང་མཐའ་དཔྱོད་ཀྱི་ནུས་པ་མང་ཙམ་དགོས་ལ། སློབ་མ་ཞིག་གིས་སྟབས་བདེའི་དྲི་བ་
ཞིག་བཏང་བར་དེ་ལ་ལན་འདེབས་ཐུབ་ཙམ་ལས་ལྷག་ཅིག་དགོས་ངེས་ཡིན། ང་ཚོས་ཤེས་གསལ་ལ་སློབ་མ་ཁ་ཤས་
ཀྱིས་ཞིབ་འཇུག་གི་ལས་བགོས་བེད་སྤྱད་དེ་བརྗོད་གཞི་ཞིག་གི་སྐོར་ལ་གནས་ཚུལ་བསྡུ་རུབ་ཁོ་ན་བྱེད་པ་དང༌། ཁྱབ་
ཁོངས་སུ་བསྐྱར་ཞིབ་བྱས་ནས་དེ་ལ་སྟངས་འཛིན་བྱེད་ཐུབ་ཙམ་སྒྲུབ་པ་ཡིན། ཁོ་ཚོ་ལྟ་བུ་ལ་གནད་དོན་གལ་ཆེན་པོ་
ཞིག་གི་དགོས་འདུན་འདོན་པ་ནི་བཅོས་མ་ལྟ་བུར་མངོན། ཁྱེད་ཀྱིས་ཁོ་ཚོར་སྤྱང་གྲུང་ལྡན་པའི་ཀློག་པ་པོ་ཞིག་དང་། ཁོ་
ཚོ་བརྗོད་གཞི་དེ་ལ་དགའ་མོས་ཡོད་ཀྱང་རང་ཉིད་ལ་ཞིབ་འཇུག་བྱེད་པའི་དུས་ཚོད་མེད་པ། ཀློག་པ་པོ་དེ་ཁོ་ཚོའི་ཁོར་
ཡུག་ནང་ཡོད་པ་ཞིག་ཡིད་ལ་འཆར་ཐབས་བྱེད་རོགས་ཞེས་འབོད་སྐུལ་བྱས་ཆོག །
མཇུག་མཐར། སློབ་མ་རྣམས་མི་འདྲ་བའི་དབང་གིས་ཁྱེད་ཀྱིས་སློབ་ཁྲིད་ཀྱི་བྱས་པའི་ཞིབ་འཇུག་གི་ལག་ལེན་
ལ་འཇུག་ཚུལ་ཀྱང་མི་འདྲ་བ་ཡིན། མཐོ་རིམ་གྱི་སློབ་མ་རྣམས་ཀྱིས་ངེས་པར་དུ་ལག་ལེན་གྱི་སྤུས་ཚད་འཐུས་ཚང་ཞིག་
གི་ཕྱོགས་ལ་འབད་བརྩོན་བྱེད་དགོས། འོན་ཀྱང་གསར་ཞུགས་པ་ཉུང་ཤས་ཀྱིས་ད་དུང་ཞིབ་འཇུག་པའི་ཚོགས་སྡེ་གང་
རུང་ལ་ཞུགས་པའམ་ཡང་ན་དཔེ་དེབ་འདིའི་ནང་གསལ་སྟོན་བྱས་ཡོད་པའི་གཞི་རྩའི་རིན་ཐང་རྣམས་ཤེས་ཀྱི་མེད། ཁ་
ཤས་ཀྱིས་སྔ་ས་ནས་བསྒྲུབ་རྒྱུ་ཁས་ལེན་བྱེད་སྲིད། འོན་ཀྱང་མང་ཆེ་བ་ནི་དེ་ལྟར་མིན་ལ་ཁ་ཤས་ཀྱིས་དེ་ལྟར་ནམ་ཡང་མི་བསྒྲུབ་པ་ཡིན།
བསྡོམས་བརྒྱབ་ནས་བརྗོད་ན་ཞིབ་འཇུག་སློབ་ཁྲིད་ལེགས་པོ་ཞིག་བྱེད་པར། དགེ་རྒན་རྣམས་ཀྱིས་དེབ་འདིའི་
ཁྲོད་ཀྱི་སྐྱ་ཐིག་གི་གོ་རིམ་ནང་ཡོད་པའི་དམིགས་བསལ་གྱི་གནས་སྟངས་དང་། ང་ཚོའི་འཛིན་གྲྭའི་ནང་ཡོད་པའི་མི་སྒེར་
གྱི་དགོས་མཁོར་བསྟུན་དགོས། ང་ཚོའི་རེ་བ་ནི་རིམ་པ་མི་འདྲ་བའི་སློབ་མ་རྣམས་ཀྱིས་གོ་རིམ་འདི་དག་ལ་རྒྱུས་ལོན་
བྱེད་པ་དང༌། འབྲི་རྩོམ་གྱི་ལས་འཆར་གཞན་གྱི་ནང་གོ་རིམ་དེ་དག་ངོས་འཛིན་སྟངས་ལ་རྒྱུས་ལོན་བྱེད་པ། དེ་ནས་ཁོ་ཚོ་
རང་ཉིད་ཀྱིས་དེ་དག་ཚོད་ལྟ་བྱེད་རྒྱུ་བཅས་རེད། གཅིག་བྱས་ན་གཞི་ནས་ཁོ་ཚོས་ཞིབ་འཇུག་ལེགས་པོ་དང༌། ང་ཚོའི་སྤྱི་
ཚོགས་ལ་དགོས་མཁོ་ཧ་ཅང་ཆེ་ཡང་ཤིན་དུ་དཀོན་པའི་རྒྱུ་མཚན་ལ་བརྟེན་ནས་གནད་དོན་སེལ་ཐབས་བྱེད་མཁན་གྱི་
ཕྱོགས་སུ་བསྐྱོད་ཐུབ་པའོ༎
